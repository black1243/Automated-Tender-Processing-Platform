projektowane postanowienia umowy w sprawie zamówienia publicznego
Część 2 Dostawa minikomputerów
Umowa nr
na dostawę ………………………..
zawarta w ………………………………, w dniu ..........................202… roku (dalej jako Umowa) pomiędzy:
Województwem Podkarpackim, Al. Łukasza Cieplińskiego 4, 35-010 Rzeszów, NIP 813-33-15-014 – Podkarpackim Zespołem Placówek Wojewódzkich w Rzeszowie, 35 – 036 Rzeszów, ul. Niedzielskiego 2
reprezentowanym przez:
Panią/Pana .....................................................................................................
zwanym w dalszej części Umowy Zamawiającym lub PZPW,
a
……………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………… reprezentowanym/-ą przez:
Panią/Pana .....................................................................................................
zwanym/-ą w dalszej części Umowy Wykonawcą.
Zamawiający i Wykonawca zwani będą w dalszej części Umowy łącznie Stronami.
Preambuła
Umowa niniejsza zawarta została na skutek przeprowadzonego postępowania o udzielenie zamówienia publicznego w trybie przetargu nieograniczonego na podstawie art. 132 ustawy z dnia 11 września 2019 r. Prawo zamówień publicznych, dalej ustawa Pzp.
§ 1 Przedmiot Umowy
Na podstawie niniejszej Umowy Zamawiający zleca, a Wykonawca przyjmuje do wykonania Dostawę minikomputerów z akcesoriami (w rozumieniu art. 7 pkt. 4 ustawy Pzp) (dalej także jako Sprzęt lub Przedmiot Dostawy).
Wykonawca zobowiązuje się wykonać Przedmiot Umowy zgodnie z zapisami Specyfikacji Warunków Zamówienia (SWZ) oraz załącznikami do SWZ, jak również zgodnie ze złożoną ofertą Wykonawcy wraz z załącznikami, stanowiącymi integralną część niniejszej Umowy.
Dostawa stanowiąca przedmiot niniejszej umowy wspófinansowane są ze środków Unii Europejskiej z projektu „RaP STEAM – robotyka i programowanie w szkołach podstawowych z terenu województwa podkarpackiego” o numerze FEPK.07.10-IP.01-0001/23, realizowanego w ramach Priorytetu nr FEPK.07 „Kapitał ludzki gotowy do zmian” programu regionalnego Fundusze Europejskie dla Podkarpacia 2021-2027 - zwanego dalej „Projektem”.
Strony zobowiązują się do niezwłocznego informowania się o wszelkich okolicznościach mających istotne znaczenie dla realizacji niniejszej Umowy.
Wykonawca oświadcza, że:
przedmiot Dostawy jest fabrycznie nowy i stanowi jego własność oraz że nie jest obciążony jakimikolwiek prawami na rzecz osób trzecich;
przedmiot Dostawy jest wolny od jakichkolwiek wad fizycznych i prawnych;
przedmiot Dostawy nie jest przedmiotem jakiejkolwiek innej umowy zawartej przez Wykonawcę, a podpisanie i wykonanie niniejszej Umowy przez Strony, nie naruszy, ani też nie będzie stanowiło podstawy do odwołania lub unieważnienia zobowiązania Wykonawcy, czy też innego postanowienia Umowy.
§ 2 Dostawa sprzętu
Przedmiot umowy zostanie zrealizowany w całości do 45 dni, licząc od dnia zawarcia umowy.
Wykonawca zobowiązuje się dostarczyć wymieniony w § 1 ust. 1 Przedmiot Dostawy na swój koszt, do lokalizacji wymienionych w załączniku do niniejszej umowy pn.: Adresy dostaw, do wskazanych przez Zamawiającego lub Odbiorcę pomieszczeń. Każdy z terminów dostawy należy potwierdzić z Zamawiającym lub Odbiorcą (telefoniczne lub elektronicznie poprzez e-mail wskazany w § 12 ust. 1 pkt 1), z min. tygodniowym wyprzedzeniem, z wyłączeniem sytuacji, w której Zamawiający lub Odbiorca wyrazi zgodę na skrócenie tego okresu.
Wykonawca na swój koszt zapewni osoby do wniesienia Sprzętu oraz wszelkie inne środki techniczne niezbędne dla należytego zrealizowania przedmiotu umowy.
Z czynności odbioru Przedmiotu Umowy Wykonawca oraz Zamawiający lub Odbiorca podpiszą Protokół Odbioru Częściowego w terminie do siedmiu (7) dni roboczych od dnia dostawy sprzętu przez Wykonawcę do określonego Odbiorcy zgodnie ze sporządzonym harmonogramem w celu weryfikacji zgodności dostarczanych sprzętów z ofertą Wykonawcy (odbiór jakościowy). Za dni robocze w rozumieniu niniejszej Umowy strony uznają dni od poniedziałku do piątku z wyłączeniem sobót, niedziel i innych dni ustawowo uznanych za wolne od pracy. Warunkiem odbioru jest potwierdzenie spełniania przez dostarczony sprzęt wymagań SWZ wraz z załącznikami i braku widocznych uszkodzeń. Wzór Protokołu Odbioru Częściowego stanowi załącznik nr 3 do niniejszej Umowy. Protokół Odbioru Częściowego zostanie sporządzony w dwóch jednobrzmiących egzemplarzach po jednym egzemplarzu dla Wykonawcy oraz Zamawiającego.
W przypadku stwierdzenia, zarówno w trakcie odbioru częściowego, jak i końcowego, jakichkolwiek wad, usterek lub innych uchybień w wykonaniu Przedmiotu Umowy, w szczególności gdy Przedmiot dostawy jest niekompletny lub przedmiot umowy niezupełny, osoby uczestniczące w odbiorze zaznaczą w Protokole, że przedmiot umowy został wykonany z zastrzeżeniami, z jednoczesnym wskazaniem zakresu stwierdzonych wad lub braków lub usterek. Wykonawca zobowiązany jest usunąć wskazane przez Odbiorcę lub Zamawiającego uchybienia/usterki/wady/braki w terminie wyznaczonym przez Odbiorcę lub Zamawiającego. W celu uniknięcia ewentualnych wątpliwości Strony ustalają, że w tym okresie, tj. w okresie usuwania wad, usterek, braków lub innych uchybień, Wykonawca pozostaje w zwłoce w wykonaniu Przedmiotu Umowy.
W przypadku usunięcia wad, usterek, braków lub innych uchybień w terminie wyznaczonym zgodnie z ust. 5 powyżej, Protokół zostanie podpisany.
Dokonanie odbioru Przedmiotu Umowy, zarówno częściowego, jak i końcowego, zgodnie z postanowieniami niniejszej Umowy nie zwalnia, Wykonawcy od odpowiedzialności z tytułu rękojmi lub gwarancji, ani ich w żaden sposób nie ogranicza.
Po prawidłowym, zgodnym z niniejszą umową, zrealizowaniu całości przedmiotu niniejszej umowy, na podstawie Protokołów Odbioru Częściowego, o których mowa w ust. 4, powyżej, Strony podpiszą Protokół Odbioru Końcowego, potwierdzający należyte wykonanie umowy. Protokół Odbioru Końcowego zostanie sporządzony w dwóch jednobrzmiących egzemplarzach po jednym egzemplarzu dla Wykonawcy oraz Zamawiającego.
Umowę uważa się za wykonaną w dniu podpisania Protokołu Odbioru Końcowego bez zastrzeżeń przez Wykonawcę oraz przez Zamawiającego.
§ 3 Zatrudnianie osób niepełnosprawnych
Realizacja przedmiotu umowy odbywać się będzie bez zatrudnienia osób niepełnosprawnych (zgodnie ze złożoną ofertą)
lub
Do realizacji przedmiotu umowy Wykonawca zobowiązuje się zatrudnić i/ lub oddelegować osobę/y niepełnosprawną/e (zgodnie ze złożoną ofertą).
Przez osobę niepełnosprawną zatrudnioną lub oddelegowaną do realizacji przedmiotu umowy uznaje się osobę niepełnosprawną w rozumieniu ustawy z dnia 27 sierpnia 1997 r. o rehabilitacji zawodowej i społecznej oraz zatrudnianiu osób niepełnosprawnych (tekst jedn. Dz.U. z 2024 r., poz. 44 z późn. zm.).
Przez osobę niepełnosprawną oddelegowaną do realizacji przedmiotu umowy należy rozumieć osobę niepełnosprawną spełniającą wymagania, o których mowa w ust. 2, która jest już zatrudniona przez Wykonawcę, na podstawie umowy o pracę w wymiarze co najmniej 1/2 wymiaru pełnego czasu pracy na stanowisku odpowiadającemu rodzajowi prac, które mają być wykonywane, a którą Wykonawca zobowiązuje się oddelegować (skierować) do realizacji przedmiotu umowy.
Przez osobę niepełnosprawną zatrudnioną do realizacji przedmiotu umowy należy rozumieć także osobę niepełnosprawną spełniającą wymagania, o których mowa w ust. 2, którą Wykonawca zobowiązuje się zatrudnić do realizacji przedmiotu umowy (osoba nowozatrudniona) w wymiarze co najmniej 1/2 wymiaru pełnego czasu pracy na stanowisku odpowiadającemu rodzajowi prac, które mają być wykonywane, w terminie najdalej do 15 dni kalendarzowych od dnia zawarcia niniejszej umowy, a następnie oddelegowaną do realizacji przedmiotu umowy.
Wykonawca oświadcza, że wszystkie osoby skierowane do realizacji zamówienia posiadają stan zdrowia pozwalający na wykonywanie pracy na stanowisku odpowiadającemu rodzajowi prac, które mają być wykonywane przy realizacji zamówienia.
W przypadku konieczności zmiany osoby niepełnosprawnej w trakcie realizacji przedmiotu umowy, Wykonawca zobowiązany jest zastąpić ją inną osobą niepełnosprawną, która zatrudniona będzie do wykonywania tego samego rodzaju pracy w wymiarze co najmniej 1/2 wymiaru pełnego czasu pracy.
Wykonawca zobowiązany jest przez cały okres realizacji przedmiotu umowy utrzymywać zatrudnienie osoby lub osób niepełnosprawnych co najmniej w liczbie zadeklarowanej w ofercie.
W ramach czynności kontrolnych, prowadzonych w trakcie realizacji zamówienia, Zamawiający jest uprawniony w szczególności do:
żądania oświadczeń i dokumentów w zakresie potwierdzenia spełniania ww. wymogów i dokonywania ich oceny,
żądania wyjaśnień w przypadku wątpliwości w zakresie potwierdzenia spełniania ww. wymogów,
przeprowadzania kontroli na miejscu wykonywania świadczenia.
W trakcie realizacji zamówienia na każde wezwanie Zamawiającego w wyznaczonym w tym wezwaniu terminie Wykonawca przedłoży Zamawiającemu następujące dowody w celu potwierdzenia spełnienia wymogu zatrudnienia osób, o których mowa w ust. 1: oświadczenie Wykonawcy dotyczące wymagań określonych przez Zamawiającego w ust. 1[1].
§ 4 Oprogramowanie
Wykonawca oświadcza, że oprogramowanie dostarczone w ramach realizacji Przedmiotu umowy  jest oryginalne, pochodzi z legalnego źródła oraz że jest uprawniony do korzystania z niego zgodnie z wymaganiami licencyjnymi producenta.
Udzielenie licencji następuje na polach eksploatacji zgodnych z warunkami licencyjnymi producenta Oprogramowania, w szczególności pozwalającymi na eksploatację dostarczonych  Sprzętów wraz z Oprogramowaniem zgodnie z ich przeznaczeniem co najmniej w zakresie wymienionym w art. 75 ust. 2 ustawy z dnia 4 lutego 1994 r. o prawie autorskim i prawach pokrewnych.
Zamawiający nabywa nieodwołalne i nieograniczone czasowo prawo do korzystania ze wszelkiego oprogramowania niezbędnego do prawidłowego funkcjonowania przedmiotu umowy w zakresie wskazanym w ust. 2.
Wykonawca udziela licencji niewyłącznej, tj. prawa do korzystania z oprogramowania w zakresie wskazanym w  ust. 2, w chwili podpisania protokołu odbioru częściowego bez zastrzeżeń, bez konieczności składania przez Strony dodatkowego oświadczenia woli.
Przy odbiorze Wykonawca zobowiązany jest dostarczyć Zamawiającemu również egzemplarze oprogramowania stanowiące z dniem udzielenia ww. licencji własność Zamawiającego, w wersjach instalacyjnych albo wskazać adres strony internetowej z której ww. oprogramowanie można pobrać.
W przypadku wystąpienia z jakimkolwiek roszczeniem przeciwko Zamawiającemu z tytułu naruszenia praw autorskich do Oprogramowania, Wykonawca zobowiązuje się zwolnić Zamawiającego z wszelkich roszczeń oraz zobowiązuje się pokryć wszelkie szkody i koszty, jak też wszelkie wydatkowane przez Zamawiającego kwoty wynikające z tego tytułu poniesione przez Zamawiającego, w szczególności koszty zakupu nowych wersji Oprogramowania.
W razie wytoczenia powództwa przeciwko Zamawiającemu, Wykonawca zobowiązuje się wstąpić do toczącego się postępowania obok lub jeśli to będzie prawnie możliwe w miejsce Zamawiającego. Wykonawca zobowiązuje się pokryć wszelkie szkody i koszty, jak też wszelkie wydatkowane przez Zamawiającego kwoty, poniesione przez Zamawiającego z tego tytułu.
Licencje na Oprogramowanie, o którym mowa w ust. 1 niniejszego paragrafu, muszą być licencjami nieograniczonymi czasowo i terytorialnie. Licencje muszą być fabrycznie nowe przez co należy rozumieć, że nie zostały nigdy zainstalowane na jakimkolwiek urządzeniu, a instalacja na Sprzęcie stanowiącym przedmiot dostawy, będzie pierwszą instalacją. Licencje muszą posiadać wszystkie przewidziane przez producenta oprogramowania atrybuty legalności.
§ 5 Gwarancja
Wykonawca w ramach wynagrodzenia, o którym mowa w § 6 ust. 1, zapewnia gwarancję producenta Sprzętu na urządzenia stanowiące przedmiot dostawy.
Okres gwarancji wynosi co najmniej:
na minikomputery  …zgodnie z treścią oferty… na każdy element przedmiotu dostawy objętego postanowieniami niniejszej umowy,
na monitory …zgodnie z treścią oferty… na każdy element przedmiotu dostawy objętego postanowieniami niniejszej umowy.
Okres gwarancji liczony jest od dnia podpisania Protokołu Odbioru Częściowego obejmującego odbiór danego Sprzętu bez zastrzeżeń przez Wykonawcę i Odbiorcę.
Wszelkie naprawy gwarancyjne nie będą powodować po stronie Zamawiającego dodatkowych kosztów.
Zgłoszenia Awarii będą dokonywane przez Odbiorcę lub Zamawiającego poprzez ……………… Przez Awarię należy rozumieć wadę powodującą brak działania lub niepoprawne działanie Sprzętu u Odbiorcy lub Zamawiającego, uniemożliwiające lub utrudniające jego użytkowanie.
Usunięcie Awarii nastąpi najpóźniej w terminie 15 dni roboczych, od momentu jej zgłoszenia. Za dni robocze strony umowy uznają dni od poniedziałku do piątku z wyłączeniem sobót, niedziel i innych dni ustawowo uznanych za wolne od pracy.
Na dedykowanej stronie internetowej producenta Sprzętu zapewniony będzie dostęp do najnowszych sterowników i uaktualnień Oprogramowania realizowane bez dodatkowych kosztów ponoszonych przez Zamawiającego lub Odbiorcę.
Gwarancja zostaje każdorazowo przedłużona o okres dokonywania każdej naprawy Sprzętu. W przypadku wymiany Sprzętu lub jego części na nowy okres gwarancji na wymieniony Sprzęt lub jego część biegnie od początku z chwilą odbioru wymienionego Sprzętu lub jego części.
W okresie gwarancji Wykonawca powinien każdorazowo pisemnie informować Zamawiającego i Odbiorcę użytkującego dane urządzenie o zmianie siedziby i adresów e- mail, o którym mowa w ustępach poprzedzających Wykonawca o zmianie danych, o których mowa w zdaniu poprzednim powinien poinformować w formie pisemnej niezwłocznie, w czasie umożliwiającym Zamawiającemu lub Odbiorcy realizowanie w sposób niezakłócony uprawnień wynikających z gwarancji.
W przypadku przeniesienia własności Sprzętu stanowiącego Przedmiot Dostawy, objętej postanowieniami niniejszej umowy, wszelkie uprawnienia wynikające z gwarancji przechodzą na kolejnego nabywcę Sprzętu.
Niezależnie od uprawnień przewidzianych w niniejszym paragrafie, w przypadku przekroczenia określonego w ust. 6 niniejszego paragrafu, terminu usunięcia awarii, Zamawiający ma prawo, po uprzednim powiadomieniu Wykonawcy, usunąć lub zlecić usunięcie awarii, na koszt i ryzyko Wykonawcy.
Niezależnie od uprawnień z tytułu gwarancji, Zamawiającemu oraz każdorazowemu właścicielowi sprzętu przysługują uprawnienia z tytułu rękojmi za wady, na zasadach przewidzianych w Kodeksie cywilnym oraz w niniejszej Umowie. Okres rękojmi jest równy okresowi gwarancji.
§ 6 Wynagrodzenie
Z tytułu realizacji niniejszej Umowy Wykonawca otrzyma wynagrodzenie w kwocie nieprzekraczającej ….. złotych netto (słownie…. ), powiększone o należy podatek od towarów i usług (VAT), tj. brutto w kwocie….. złotych (słownie: …….), z zastrzeżeniem, iż wynagrodzenie przysługuje Wykonawcy wyłącznie z tytułu faktycznie, prawidłowo zrealizowanych dostaw.
Wynagrodzenie, o którym mowa w ust. 1, zawiera wszystkie koszty Wykonawcy, w szczególności takie jak opłaty celne, podatki, wszystkie koszty urządzeń, dostawy, transportu, ubezpieczenia i opakowania oraz udzielenia licencji do korzystania z oprogramowania wraz z dokumentacją techniczną i instrukcjami obsługi Sprzętu oraz gwarancją.
Wynagrodzenie zostanie wypłacone Wykonawcy po należytym zrealizowaniu całości przedmiotu umowy, na podstawie prawidłowo wystawionej faktury/rachunku, potwierdzonym przez Zamawiającego Protokołem Odbioru Końcowego.
Nieuwzględnienie przez Wykonawcę jakichkolwiek kosztów na etapie przygotowania oferty nie może być podstawą roszczeń w stosunku do Zamawiającego zarówno w trakcie realizacji niniejszej Umowy, jak też po jej wykonaniu.
Fakturę/rachunek należy wystawić na płatnika o nazwie:
Nabywca:
Województwo Podkarpackie
35-010 Rzeszów
al. Łukasza Cieplińskiego 4
NIP: 813-33-15-014
REGON: 690581324
Odbiorca:
Podkarpacki Zespół Placówek Wojewódzkich w Rzeszowie
ul. Niedzielskiego 2
35-036 Rzeszów.
Faktura będzie dostarczana według wyboru Wykonawcy:
w formie ustrukturyzowanej faktury elektronicznej przy użyciu Platformy Elektronicznego Fakturowania na konto Zamawiającego, identyfikowane poprzez wpisanie numeru NIP Zamawiającego,
w formie papierowej do siedziby Zamawiającego,
w formie elektronicznej na adres e-mail: faktury@pzpw.pl.
Wynagrodzenie Wykonawcy, będzie płatne przelewem na konto wskazane przez Wykonawcę na fakturze/rachunku, które jest ujęte w elektronicznym wykazie podmiotów Szefa Krajowej Administracji Skarbowej. W przypadku wskazania na fakturze/rachunku bankowego nie ujętego w elektronicznym wykazie podmiotów Szefa Krajowej Administracji Skarbowej zapłata nastąpi na rachunek wskazany w tym wykazie, w ciągu 21 dni od dnia dostarczenia prawidłowo wypełnionej faktury/rachunku do Zamawiającego.
Wykonawca jest uprawniony do wystawienia faktury/rachunku po podpisaniu Protokołu Odbioru Końcowego bez zastrzeżeń przez Zamawiającego. Za dzień zapłaty uznaje się dzień obciążenia rachunku bankowego Zamawiającego.
Wykonawca wyraża zgodę na potrącenie z kwoty wynagrodzenia przysługującego mu od Zamawiającego wymagalnych należności Zamawiającego od Wykonawcy.
W przypadku wystawienia nieprawidłowej faktury/rachunku przez Wykonawcę, termin zapłaty będzie liczony od dnia doręczenia prawidłowej faktury/rachunku Zamawiającemu.
Termin płatności, o którym mowa w ust. 7 powyżej, może ulec wydłużeniu w przypadku nieprzekazania Zamawiającemu środków pieniężnych przez Instytucję Pośredniczącą – Wojewódzki Urząd Pracy w Rzeszowie. W takim przypadku Wykonawca nie będzie dochodził wobec Zamawiającego jakichkolwiek roszczeń z tytułu opóźnienia w zapłacie wynagrodzenia.
§ 7 Podwykonawcy
Jeżeli Wykonawca posługuje się przy realizacji niniejszej Umowy Podwykonawcami lub dalszymi Podwykonawcami, Wykonawca ponosi odpowiedzialność za ich działania i zaniechania jak za swoje własne działania i zaniechania.
Zamawiający w każdym czasie obowiązywania niniejszej Umowy ma prawo żądać od Wykonawcy przedstawienia informacji dotyczących Podwykonawców oraz dalszych Podwykonawców zawierającej: wykaz Podwykonawców lub dalszych Podwykonawców uczestniczących w realizacji Umowy ze wskazaniem: nazwy i siedziby Podwykonawcy lub dalszego Podwykonawcy, zakresu prac lub dostaw powierzonych Podwykonawcy lub dalszemu Podwykonawcy, dane kontaktowe Podwykonawców lub dalszych Podwykonawców i osób do kontaktu z nimi.
Jeżeli zmiana albo rezygnacja z Podwykonawcy dotyczy podmiotu, na którego zasoby Wykonawca powoływał się, na zasadach określonych w art. 118 ust. 1 ustawy Pzp, w celu wykazania spełniania warunków udziału w postępowaniu, Wykonawca jest obowiązany wykazać Zamawiającemu, że proponowany inny Podwykonawca lub Wykonawca samodzielnie spełnia je w stopniu nie mniejszym niż Podwykonawca, na którego zasoby Wykonawca powoływał się w trakcie postępowania o udzielenie zamówienia.
Postanowienia ust. 2 stosuje się odpowiednio do umowy zawieranej przez Podwykonawcę z dalszym Podwykonawcą lub zmian takiej umowy.
§ 8 Kary umowne
Wykonawca zapłaci Zamawiającemu kary umowne:
z tytułu zwłoki Wykonawcy w realizacji przedmiotu umowy w stosunku do terminu, o którym mowa w § 2 ust. 1 w wysokości 1 % wartości wynagrodzenia przysługującego Wykonawcy z tytułu niezrealizowanej części umowy, za każdy rozpoczęty dzień zwłoki,
z tytułu zwłoki Wykonawcy w usunięciu Awarii, zgodnie z § 5 ust. 6 – w wysokości 10,00 zł, za każdy rozpoczęty dzień zwłoki,
z tytułu niespełnienia przez Wykonawcę wymogu zatrudnienia do realizacji zamówienia osoby/osób niepełnosprawnej/ych (zgodnie ze złożoną ofertą) – w wysokości 20% wynagrodzenia o którym mowa w § 6 ust. 1 niniejszej umowy. Niezłożenie przez Wykonawcę w wyznaczonym przez Zamawiającego terminie żądanych przez Zamawiającego dowodów w celu potwierdzenia spełnienia przez Wykonawcę wymogu zatrudnienia zgodnie z ust. 1 § 3 traktowane będzie na równi z niespełnieniem przez Wykonawcę ww. wymogu.
z tytułu odstąpienia lub rozwiązania umowy z przyczyn leżących po stronie Wykonawcy – w wysokości 20% wynagrodzenia, o którym mowa w § 6 ust. 1 niniejszej umowy,
Jeżeli zwłoka Wykonawcy w realizacji dostaw stanowiących przedmiot umowy przekracza 30 dni w stosunku do terminu określonego w § 2 ust. 1 Umowy, Zamawiający bez wyznaczania Wykonawcy dodatkowego terminu może od Umowy odstąpić w części jeszcze niezrealizowanej. Oświadczenie o odstąpieniu powinno zostać złożone w ciągu kolejnych 30 dni od dnia upływu terminu 30 dniowego, o którym mowa w zdaniu poprzednim.
Kary umowne oblicza się od wynagrodzenia umownego brutto.
Maksymalna wysokość kar umownych zastrzeżonych niniejszą umową nie może przekroczyć 25 % wartości wynagrodzenia brutto o którym mowa w § 6 ust. 1 niniejszej umowy.
Jeżeli łączna wartość naliczonych kar umownych, o których mowa w ust. 1 pkt 1) – pkt 3) niniejszego paragrafu, osiągnie 25% wynagrodzenia umownego brutto, o którym mowa w § 6 ust. 1 niniejszej umowy, Zamawiający uprawniony będzie do zaprzestania naliczania ww. kar umownych i odstąpienia od umowy oraz naliczenia wyłącznie kary umownej przysługującej mu z tytułu odstąpienia od umowy, o której mowa w ust. 1 pkt 4) niniejszego paragrafu. Zamawiający jest uprawniony do skorzystania z prawa odstąpienia, o którym mowa w zdaniu poprzedzającym w terminie do 30 dni licząc od dnia powzięcia informacji o okolicznościach stanowiących podstawę odstąpienia.
W przypadku jeżeli dane zdarzenie stanowi podstawę do naliczenia kary umownej z tytułu nienależytego wykonania umowy i jednocześnie stanowi podstawę do odstąpienia od umowy przez Zamawiającego, Wykonawcy zostanie naliczona wyłącznie kara umowna przysługująca Zamawiającemu z tytułu odstąpienia.
Jeżeli kara umowna, z któregokolwiek tytułu wymienionego w umowie nie pokrywa poniesionej szkody, to strona, która poniosła szkodę może dochodzić odszkodowania przenoszącego wartość kary umownej.
Ustanowione w umowie odszkodowania na ogólnych zasadach lub w formie kar pieniężnych oraz uregulowanie tych odszkodowań lub kar przez Wykonawcę jako odpowiedzialnego za niedopełnienie postanowień umowy, nie zwalnia Wykonawcy z wykonania zobowiązań wynikających z umowy.
Zamawiający jest upoważniony do potrącenia z wynagrodzenia przysługującego Wykonawcy, należności z tytułu zastosowanej kary umownej bez obowiązku składania w tym zakresie dodatkowych oświadczeń na co Wykonawca wyraża zgodę.
§ 9 Poufność i ochrona informacji
Wykonawca zobowiązuje się do bezwzględnego zachowania w poufności, przez okres realizacji oraz trwałości Projektu, od dnia zawarcia Umowy, wszelkich informacji i danych uzyskanych od Zamawiającego w związku z realizacją niniejszej Umowy i zobowiązuje się nie wykorzystywać tych informacji i danych do jakichkolwiek innych celów bez pisemnej zgody Zamawiającego.
Wykonawca zobowiązuje się, że podczas realizowania Umowy:
nie będzie zapoznawał się z dokumentami, analizami, zawartością dysków twardych i innych nośników informacji itp., które nie są związane ze zleconym zakresem prac,
nie będzie zabierał, kopiował ani powielał dokumentów i danych, a w szczególności udostępniał ich osobom trzecim,
nie będzie informował osób trzecich o danych objętych nakazem poufności.
Za osoby trzecie, o których mowa powyżej uważa się osoby, które nie wykonują prac ani nie świadczą usług na rzecz Zamawiającego. Wykonawca zobowiązuje się ograniczyć dostęp do informacji poufnych wyłącznie dla tych pracowników lub współpracowników Wykonawcy, którym informacje te są niezbędne do wykonania czynności na rzecz Zamawiającego, i którzy przyjęli obowiązki wynikające z niniejszej Umowy. Wykonawca może przekazać informacje, o których mowa w ust. 1 powyżej Podwykonawcom i/lub dalszym Podwykonawcom przy pomocy, których realizuje niniejszą Umowę, o ile zobowiąże uprzednio Podwykonawców i/lub Podwykonawców do przestrzegania zasad poufności określonych w niniejszym paragrafie. Za naruszenie postanowień niniejszego paragrafu przez Podwykonawców i/lub dalszych Podwykonawców, Wykonawca odpowiada wobec Zamawiającego jak za swoje własne działania i zaniechania.
Wykonawca zobowiązuje się, że po otrzymaniu informacji poufnych, będzie zapobiegał ich ujawnieniu, publikacji czy też rozpowszechnieniu poprzez zachowanie takiej samej staranności i troski w działaniu jak w przypadku zapobiegania ujawnieniu, publikacji oraz rozpowszechnianiu własnych informacji o podobnym charakterze.
Wykonawca zobowiązuje się informować przedstawicieli Zamawiającego o wszystkich zauważonych nieprawidłowościach, które mogą mieć wpływ na bezpieczeństwo informacji.
W przypadku wygaśnięcia niniejszej Umowy (niezależnie od przyczyny), Wykonawca  zobowiązuje  się  do  niezwłocznego  zwrotu  materiałów  zawierających  ww. informacje i dane, a  informacje  przechowywane  w  wersji  elektronicznej usunie ze swoich zasobów i nośników elektronicznych.
Nie będą uznawane za poufne informacje, które:
są lub staną się informacją publiczną w okolicznościach nie będących wynikiem czynu bezprawnego,
są już znane Wykonawcy, o czym świadczą wiarygodne dowody,
są zatwierdzone do rozpowszechnienia na podstawie uprzedniej pisemnej zgody Zamawiającego,
zostaną przekazane Wykonawcy przez osobę fizyczną lub prawną nie będącą Stroną niniejszej Umowy zgodnie z prawem, bez ograniczeń i nie naruszając postanowień Umowy.
W przypadku, gdy dla należytej realizacji Przedmiotu Umowy konieczne będzie przetwarzanie danych osobowych, strony zachowają w tym zakresie wszelkie wymagania wynikające z przepisów prawa polskiego oraz z przepisów bezpośrednio stosowanego prawa Unii Europejskiej w tym z przepisów Rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) oraz ustawy z dnia 10 maja 2018 r. o ochronie danych osobowych. Jednocześnie w przypadku, o którym mowa w zdaniu poprzednim Strony zawrą dodatkową umowę o powierzeniu przetwarzania danych osobowych Wykonawcy bez dodatkowego (tj. wykraczającego poza wskazane w niniejszej Umowie) wynagrodzenia.
§ 10 Zmiany umowy
Zmiany Umowy będą dokonywane poprzez kolejno numerowane aneksy sporządzone przez strony w formie pisemnej lub w formie elektronicznej, o których mowa w art. 78 i art. 78¹ Kodeksu cywilnego pod rygorem nieważności.
Zamawiający, oprócz pozostałych przypadków wskazanych w ustawie Pzp, stosownie do treści art. 455 ustawy Pzp, przewiduje następujące możliwości dokonywania istotnych zmian postanowień niniejszej umowy:
dotyczących terminu realizacji zamówienia,
dotyczących Przedmiotu Umowy (zmiany parametrów technicznych, wersji oprogramowania, modelu urządzenia).
Zmiany, o których mowa w ust. 1 niniejszego paragrafu mogą nastąpić jedynie w uzasadnionych przypadkach, tj.:
w przypadku wystąpienia „siły wyższej”, gdzie pod pojęciem siły wyższej Zamawiający rozumie okoliczności, które pomimo zachowania należytej staranności są nieprzewidywalne oraz, którym nie można zapobiec lub przeciwstawić się skutecznie, o braku możliwości dotrzymania terminu Wykonawca obowiązany jest niezwłocznie powiadomić Zamawiającego, przy czym zmiana terminu realizacji zamówienia może nastąpić wyłącznie w zakresie uwzględniającym okres, w którym realizacja zamówienia nie była możliwa w związku z wystąpieniem „siły wyższej”
w przypadku, gdy zmiana parametrów lub wersji oprogramowania przyczyni się do poprawy jakości lub funkcjonalności przedmiotu zamówienia, przy czym zmiana ta nie spowoduje zwiększenia kosztów realizacji zamówienia,
gdy zakończyła się produkcja danego urządzenia objętego niniejszą Umową, lub wycofano dany model z produkcji lub dystrybucji pod warunkiem, iż nowe urządzenie będzie spełniać wszystkie wymagania Zamawiającego określone w Opisie przedmiotu zamówienia oraz posiadać parametry nie gorsze niż określone w ofercie oraz zmiana ta nie spowoduje zwiększenia kosztów realizacji zamówienia.
Ponadto Zamawiający dopuszcza zmianę Umowy w zakresie wysokości podatku VAT – jeżeli w okresie obowiązywania Umowy nastąpi zmiana bezwzględnie obowiązujących przepisów prawa określających stawkę podatku VAT obejmującego Przedmiot Umowy. Zmiana możliwa jest jedynie w zakresie determinowanym zmianą stawki podatku VAT. Zmiana może dotyczyć wyłącznie kwoty brutto (kwota netto pozostaje bez zmian)Wykonawca wnioskujący o zmianę niniejszej Umowy, przedkłada Zamawiającemu pisemne uzasadnienie konieczności wprowadzenia zmian.
Wszystkie powyższe postanowienia stanowią katalog zmian, na które Zamawiający może wyrazić zgodę. Nie stanowią one jednocześnie zobowiązania do wyrażenia takiej zgody.
Wszelkie istotne zmiany treści niniejszej Umowy w stosunku do treści oferty, na podstawie której dokonano wyboru Wykonawcy, mogą być dokonywane wyłącznie w przypadkach określonych powyżej i wymagają formy pisemnej lub w formy elektronicznej, o których mowa w art. 78 i art. 78¹ Kodeksu cywilnego pod rygorem nieważności. Niezależnie od przypadków przewidzianych powyżej, Strony mogą dokonać zmiany umowy na zasadach przewidzianych w art. 455 ustawy Pzp, w szczególności gdy zmiana Umowy ma charakter nieistotny.
§ 11 Odstąpienie
Niezależnie od innych przypadków ustalonych niniejszą umową oraz wynikających z ustawy Pzp, Kodeksu cywilnego, Zamawiającemu, przysługuje prawo odstąpienia od umowy w przypadku, gdy:
Wykonawca nie rozpoczął wykonywania dostaw bez uzasadnionych przyczyn lub przerwał wykonywanie dostaw z przyczyn niezależnych od Zamawiającego i nie wznowił ich pomimo pisemnego wezwania przez Zamawiającego, przez okres dłuższy niż 14 dni,
Wykonawca nie wykonuje przedmiotu umowy zgodnie z zawartą umową lub nienależycie wykonuje swoje obowiązki, pomimo pisemnego wezwania przez Zamawiającego do prawidłowego wykonania przedmiotu umowy,
termin ustanowiony dla przedłożenia Harmonogramu z powodu okoliczności za które odpowiedzialność ponosi Wykonawca, został przekroczony o więcej niż 30 dni,
decyzja, w oparciu o którą Zamawiający realizuje projekt, wydana przez Instytucję Pośredniczącą – Wojewódzki Urząd Pracy w Rzeszowie projektu zostanie uchylona,
zaistnieje istotna zmiana okoliczności powodująca, że wykonanie umowy nie leży w interesie publicznym, czego nie można było przewidzieć w chwili zawarcia umowy.
Oświadczenie o odstąpieniu od umowy, w przypadkach określonych w ust. 1 niniejszego paragrafu, powinno nastąpić w terminie 30 dni od wystąpienia okoliczności, o których mowa w ust. 1 niniejszego paragrafu uzasadniających to odstąpienie w formie pisemnej pod rygorem nieważności i powinno zawierać uzasadnienie.
§ 12 Postanowienia końcowe
Celem prawidłowego i rzetelnego wykonania Umowy Strony ustalają następujące osoby do kontaktu:
ze strony Zamawiającego – ………. tel. ……………….e-mail…………………
ze strony Wykonawcy – ………. tel. ……………….e-mail…………………
Zmiany danych kontaktowych wskazanych w ust. 1 niniejszego paragrafu oraz § 6 niniejszej umowy nie stanowią zmiany umowy i następują na podstawie pisemnej informacji.
Wykonawca nie może, bez uprzedniej pisemnej zgody Zamawiającego, przenieść na osobę trzecią, wierzytelności, przysługujących Wykonawcy wobec Zamawiającego na podstawie niniejszej Umowy ani dokonać przekazu lub innego rozporządzenia wierzytelnością o podobnym rezultacie lub charakterze. Powyższy zakaz dotyczy także praw związanych z wierzytelnością, w szczególności roszczeń o odsetki. W szczególności cesja wierzytelności wynikających z niniejszej Umowy i przysługujących Wykonawcy możliwa będzie jedynie po uzyskaniu pisemnej zgody Zamawiającego oraz po spełnieniu przesłanek dopuszczalności cesji wierzytelności wynikających z odrębnych przepisów.
Dla celów niniejszej umowy Strony zgodnie przyjmują, że oświadczenie woli złożone w formie elektronicznej jest równoważne z oświadczeniem woli złożonym w formie pisemnej.
W sprawach nieuregulowanych niniejszą Umową stosuje się właściwe przepisy powszechnie obowiązującego prawa, w szczególności przepisy Kodeksu Cywilnego oraz ustawy Prawo zamówień publicznych, ustawy z dnia 4 lutego 1994 r. o prawie autorskim i prawach pokrewnych oraz rozporządzeń wykonawczych.
Spory wynikłe na tle realizacji niniejszej Umowy będą rozstrzygane przez Sąd powszechny właściwy miejscowo dla siedziby Zamawiającego.
Umowa wchodzi w życie z dniem jej zawarcia. Za dzień zawarcia uważa się dzień złożenia podpisu przez ostatnią ze Stron.
W przypadku zawarcia Umowy w formie pisemnej: Umowę oraz załączniki sporządzono w dwóch jednobrzmiących egzemplarzach, po jednym dla Zamawiającego oraz Wykonawcy.
W przypadku zawarcia Umowy w formie elektronicznej: Umowa zawarta zostaje w formie elektronicznej, egzemplarz zostanie udostępniony każdej ze stron.
Następujące załączniki do Umowy stanowią jej integralną część:
Specyfikacja Warunków Zamówienia (SWZ) wraz z załącznikami
Oferta Wykonawcy wraz z załącznikami.
Protokół Odbioru Częściowego – WZÓR.
Adresy dostaw
Załącznik do Umowy
Protokół Odbioru Częściowego
Do Umowy numer…… z dnia……
W ramach dostawy częściowej dostarczono:
Przedmiot dostawy został odebrany: bez zastrzeżeń/ z zastrzeżeniami ¹
Zastrzeżenia: ……………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………²
¹ Niepotrzebne skreślić
² Należy opisać zastrzeżenia stwierdzone przez Odbiorcę/Zamawiającego