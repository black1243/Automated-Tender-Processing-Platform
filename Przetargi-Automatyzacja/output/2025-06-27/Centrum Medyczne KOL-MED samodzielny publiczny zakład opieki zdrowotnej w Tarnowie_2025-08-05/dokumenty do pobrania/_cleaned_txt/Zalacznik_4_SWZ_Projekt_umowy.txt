Załącznik nr 4 do SWZ o numerze postępowania: CM5/117/25/ZP
Projektowane postanowienia Umowy
w sprawie zamówienia publicznego dla Części ---
Umowa nr …………………………
zawarta w dniu ………………………………… r. w Tarnowie
pomiędzy:
Centrum Medycznym „KOL-MED” samodzielny publiczny zakład opieki zdrowotnej                       w Tarnowie, adres: Plac Dworcowy 6, 33-100 Tarnów, reprezentowanym przez Dyrektora               – Panią lek. Martę Owczyńską, zwanym dalej „Zamawiającym”
a
zwanym dalej „Wykonawcą”.
Umowa zostaje zawarta w wyniku przeprowadzonego postępowania o udzielenie zamówienia publicznego w trybie podstawowym bez przeprowadzenia negocjacji, na podstawie art. 275 pkt 1 ustawy z dnia 11 września 2019 r. Prawo zamówień publicznych (t. j. Dz. U. z 2024 r. poz. 1320 ze zm.), (dalej równierz: ustawa Pzp).
PRZEDMIOT UMOWY
§ 1.
Przedmiotem Umowy jest „Zakup ambulansu do transportu pacjentów w ramach POZ oraz specjalistycznego sprzętu medycznego i technicznego dla placówek Centrum Medycznego „KOL-MED”.
Część nr 1 - Sprzęt kardiologiczny i diagnostyczny
Część nr 2 - Sprzęt komputerowy i peryferyjny
Część nr 3 - Transport i ratownictwo
Część nr 4 - Aparat ultrasonograficzny (USG) z wyposażeniem
Część nr 5 - Klimatyzacja i sprzęt pomocniczy
Część nr 6 - Densytometr do diagnostyki gęstości kości wraz z niezbędnym wyposażeniem.
Część nr 7 - Meble i wyposażenie medyczne
Część nr 8- Wyposażenie dla osób z niepełnosprawnościami
Część nr 9 - Diagnostyka ogólna
Część nr 10 – Ginekologia i położnictwo
Część nr 11 – Wyposażenie gabinetu zabiegowego
(*) wpisać tę część której dotyczy umowa
Wykonawca zobowiązuje się do wykonania Umowy zgodnie z wymaganiami dotyczącymi przedmiotu zamówienia określonymi w Specyfikacji Warunków Zamówienia, załącznikach do specyfikacji oraz postanowieniami złożonej oferty, które stanowią integralną część Umowy.
Wykonawca zobowiązuje się do wykonania innych obowiązków określonych szczegółowo                               w Specyfikacji Warunków Zamówienia, załącznikach do specyfikacji i ofercie Wykonawcy, które stanowią integralną część Umowy.
Wykonawca oświadcza, że dostarczony Przedmiot Umowy posiada wszystkie wymagane prawem dokumenty niezbędne do dopuszczenia towaru do obrotu i używania. Na pisemne żądanie Zamawiającego Wykonawca dostarczy w terminie do 3 dni roboczych wymagane dokumenty właściwe dla przedmiotu zamówienia – jeżeli przepisy nie stanowią inaczej.
Wykonawca gwarantuje, że wymieniony w ust. 1 Przedmiot Umowy jest fabrycznie nowy, nieużywany, nierekondyncjonowany, niepowystawowy, kompletny i po zainstalowaniu będzie gotowy do eksploatacji bez żadnych dodatkowych zakupów poza materiałami eksploatacyjnymi.
Wykonawca oświadcza, że dostarczony sprzęt jest wolny od wad fizycznych i prawnych,                                 w szczególności nie jest przedmiotem zastawu ani nie jest obciążony prawami osób trzecich.
Wykonawca udziela Zamawiającemu bezterminowych licencji na korzystanie z oprogramowania niezbędnego do wykorzystywania i obsługi sprzętu oraz pełnego wykorzystania wszystkich posiadanych przez ten sprzęt funkcjonalności bez odrębnego wynagrodzenia.
TERMIN I WARUNKI REALIZACJI
§ 2.
Realizacja wymienionego w § 1 ust. 1 Przedmiotu Umowy nastąpi w terminie ………………………………….……. (określonym w zał. nr2 dla każdej części ).
Wykonawca zobowiązuje się dostarczyć Przedmiot Umowy wymieniony w § 1 ust. 1 niniejszej Umowy na własny koszt i na własną odpowiedzialność do Centrum Medycznego „KOL-MED” samodzielny publiczny zakład opieki zdrowotnej w Tarnowie zgodnie z wymaganiami dotyczącymi przedmiotu zamówienia określonymi w Specyfikacji Warunków Zamówienia.
Dokumentem potwierdzającym realizację Przedmiotu Umowy jest podpisany przez Strony Protokół zdawczo–odbiorczy bez uwag i zastrzeżeń, zawierający: datę dostawy, oraz protokół z przeprowadzonego przeszkolenia personelu obsługującego oraz szczegółowy wykaz dostawy wraz z informacją o numerach seryjnych sprzętu.
Wykonawca zobowiązany jest dostarczyć wraz z Protokołem zdawczo-odbiorczym:
instrukcję obsługi urządzenia w języku polskim w wersji papierowej lub elektronicznej (jeżeli dotyczy),
paszport techniczny (jeżeli dotyczy),
Warunkiem sporządzenia Protokołu zdawczo–odbiorczego jest dostawa Przedmiotu Umowy określonego w § 1 ust. 1, dostarczenie dokumentacji wymienionej w ust. 4, przeszkolenie personelu obsługującego i odebranie Przedmiotu Umowy przez przedstawicieli Zamawiającego bez uwag  i zastrzeżeń.
W ramach Umowy i jej wartości, Zamawiający zastrzega sobie prawo wezwania Wykonawcy do przeprowadzenia dodatkowego, jednorazowego instruktażu pracowników w późniejszym terminie w trakcie obowiązywania gwarancji, jeżeli wystąpi taka konieczność. Instruktaż zostanie przeprowadzony w siedzibie Zamawiającego, w terminie uprzednio ustalonym przez obie Strony.
Z ramienia Zamawiającego osobą upoważnioną do podpisania Protokołu zdawczo-odbiorczego jest: ……………………………………………………………………………………………………………………………………………….
Z ramienia Wykonawcy osobą upoważnioną do podpisania Protokołu zdawczo-odbiorczego jest: ………………………………………………………………………………………………………………………………………………………
WARTOŚĆ UMOWY ORAZ WARUNKI PŁATNOŚCI
§ 3.
Za przedmiot Umowy określony w § 1 ust. 1 Zamawiający zapłaci łączną kwotę brutto ................ zł (słownie: ..........................................). W tym Część I za cenę: …zł brutto , itd..
Wartość Umowy obejmuje wszelkie koszty realizacji Przedmiotu Umowy, w tym także koszt innych czynności, których Strony nie wyspecyfikowały w Umowie, a wykonanie których jest konieczne dla prawidłowej jej realizacji.
Wartość Umowy brutto w trakcie realizacji niniejszej Umowy nie może ulec podwyższeniu.
Strony postanawiają, że rozliczenie za wykonany Przedmiot Umowy nastąpi jednorazowo.
Termin płatności wynosi do 21 dni od daty otrzymania prawidłowo wystawionej i dostarczonej Zamawiającemu faktury VAT.
Wykonawca zobowiązuje się do wystawienia faktury w terminie do 3 dni roboczych od dnia podpisania bez uwag i zastrzeżeń Protokołu zdawczo – odbiorczego.
Płatność nastąpi przelewem na rachunek bankowy o numerze: ……………………………………………………., przy czym za dzień spełnienia świadczenia pieniężnego przyjmuje się datę wydania dyspozycji bankowi przez Zamawiającego.
Wykonawca oświadcza, że doręczy fakturę na adres Zamawiającego.
Wykonawca oświadcza, że:
rachunek wskazany w ust. 7 jest bankowym rachunkiem rozliczeniowym Wykonawcy znajdującym się na białej liście podatników VAT,
posiada status czynnego podatnika VAT,
jeśli wskazany przez Wykonawcę numer rachunku bankowego nie będzie rachunkiem rozliczeniowym w dniu realizacji płatności wynagrodzenia, Zamawiający wstrzyma płatność do czasu wskazania przez Wykonawcę prawidłowego numeru rachunku bankowego, o czym poinformuje Wykonawcę,
Zamawiający nie będzie ponosił odpowiedzialności wobec Wykonawcy w przypadku zapłaty należności po terminie, spowodowanej nieposiadaniem lub niewskazaniem rachunku rozliczeniowego.
WARUNKI GWARANCJI
§ 4.
Wykonawca na wymieniony w § 1 ust. 1 Przedmiot Umowy udziela Zamawiającemu pełnej gwarancji/rękojmi na okres (min. 24 m-cy) ………………………..… m-cy od daty podpisania Protokołu zdawczo-odbiorczego bez uwag i zastrzeżeń.
Wykonawca oświadcza, że dostarczony przedmiot Umowy jest wolny od wszelkich wad fizycznych.
Przez wadę fizyczną rozumie się w szczególności jakąkolwiek niezgodność towaru z opisem przedmiotu zamówienia zawartym w Specyfikacji Warunków Zamówienia.
Wykonawca oświadcza, że przedmiot Umowy jest wolny od wszelkich wad prawnych towaru.
Jeżeli podczas odbioru lub pierwszego użycia okaże się, że wymieniony w § 1 ust. 1 Przedmiot Umowy jest wadliwy to odpowiednio, wadliwe części lub cały Przedmiot Umowy podlegać będzie wymianie na wolny od wad w terminie 7 dni.
Jeżeli Wykonawca w ciągu 7 dni roboczych od dnia otrzymania zawiadomienia o wadach nie powiadomi Zamawiającego o sposobie załatwienia reklamacji, uznaje się, że reklamacja została uwzględniona.
Wykonawca w terminie 7 dni roboczych od daty uznania reklamacji dostarczy zamienny, pozbawiony wad element Przedmiotu Umowy, na swój koszt i ryzyko.
Zamawiający może wykonywać uprawnienia z tytułu gwarancji niezależnie od uprawnień                          z tytułu rękojmi za wady fizyczne towarów.
W zakres gwarancji wchodzą, w szczególności:
bezpłatne interwencje serwisowe,
bezpłatna konserwacja Przedmiotu Umowy tzn. utrzymanie w pełnej zdolności techniczno-eksploatacyjnej całego systemu (jeżeli dotyczy),
bezpłatne naprawy, transport, dojazdy oraz wszystkie wymieniane części zamienne,
bezpłatne aktualizacje oprogramowania (jeżeli dotyczy).
Interwencje serwisowe, w tym przeglądy techniczne realizowane będą zgodnie z harmonogramem producenta oferowanego sprzętu (nie rzadziej jednak niż 1 przegląd na 12 miesięcy).
Przeglądy gwarancyjne będą realizowane w miejscu użytkowania Przedmiotu Umowy.
Ostatni przegląd techniczny musi zostać wykonany nie wcześniej niż miesiąc przed upływem gwarancji.
Odpowiedzialność Wykonawcy z tytułu gwarancji i serwisu obejmuje sprawne, niezakłócone działanie sprzętu i jego wszystkich części.
Dostęp serwisowy do sprzętu, w tym do jego oprogramowania, ma wyłącznie serwis wskazany przez Wykonawcę pod rygorem utraty roszczeń do gwarancji.
W okresie i w ramach udzielonej gwarancji Wykonawca lub serwis wskazany przez Wykonawcę przeprowadza wszystkie procedury serwisowe zgodnie z zaleceniami producenta.
Siedziba serwisu Wykonawcy mieści się pod adresem: …..……….………………..………………….………………
tel.: ………………………..………………………., e-mail: ………………………………………………………….…………………..
W przypadku zmiany siedziby serwisu, Wykonawca jest zobowiązany do pisemnego poinformowania o tym fakcie Zamawiającego.
Zgłoszenia serwisowe/awarii będą składne do Wykonawcy: telefonicznie lub drogą elektroniczną, w dni robocze w godzinach od 8:00 – 15:00. Wpływ zgłoszenia po godzinie 15:00 oznacza jego wpływ w następnym dniu roboczym o godz. 8:00.
Potwierdzeniem wpływu zgłoszenia jest zwrotna informacja skierowana niezwłocznie                                    do Zamawiającego przez Wykonawcę w formie pisemnej, drogą elektroniczną (e-mail’em).                           W przypadku, gdy Wykonawca nie potwierdzi zgłoszenia w ciągu 2 godzin od daty skutecznego wysłania, przyjmuje się, że zgłoszenie zostało skutecznie dokonane po upływie 2-ch godzin od momentu jego wysłania.
Wykonawca zobowiązuje się do podjęcia działań naprawczych w dni robocze, od poniedziałku do piątku z wyłączeniem dni ustawowo wolnych od pracy, w terminie do 48 godzin od wpłynięcia zgłoszenia.
Wykonawca zobowiązuje się do dokonania naprawy w dni robocze od poniedziałku do piątku                      z wyłączeniem dni ustawowo wolnych od pracy w terminie do 10 dni roboczych od momentu podjęcia działań naprawczych, a w przypadku konieczności wydłużenia czasu, Wykonawca zobowiązany jest do dostarczenia i instalacji zastępczego Przedmiotu Umowy o parametrach technicznych nie gorszych od zakupionego. Wszelkie koszty napraw, dostawy i instalacji, w tym także koszt części zamiennych, w ramach gwarancji aparatu ponosi Wykonawca. Wykonawca zobowiązany jest dołożyć wszelkich starań aby czas wszelkich napraw i dostaw części zamiennych był jak najkrótszy.
Wykonawca gwarantuje dokumentowanie wykonanych czynności serwisowych, w szczególności wpisami do paszportu technicznego sprzętu.
W razie nie uznania przez Wykonawcę awarii sprzętu w ramach gwarancji (reklamacji) Zamawiający może zażądać rozstrzygnięcia sporu przez niezależnych ekspertów, przy czym w razie nie dojścia przez Strony do porozumienia, co do wyboru ekspertów, w terminie 7 dni od daty wystąpienia sporu, Zamawiający ma prawo sam powołać ekspertów i taka ekspertyza jest wiążąca dla Wykonawcy.
Jeżeli reklamacja Zamawiającego okaże się uzasadniona, wszystkie koszty związane                                               z przeprowadzeniem ekspertyzy ponosi Wykonawca. W przypadku, gdy reklamacja okazałaby się nieuzasadniona, koszty związane z uzyskaniem ekspertyzy urządzenia ponosi Zamawiający.
Wykonawca gwarantuje minimum 8-letni okres dostępności do oryginalnych części zamiennych                 i materiałów eksploatacyjnych do sprzętu.
Udzielenie gwarancji nie wyłącza możliwości skorzystania z rękojmi.
KARY UMOWNE, ODSTĄPIENIE OD UMOWY
§ 5.
Wykonawca zapłaci Zamawiającemu karę w wysokości 10% wartości brutto Umowy, w razie odstąpienia przez Zamawiającego od niniejszej Umowy z powodu okoliczności, za które odpowiada Wykonawca.
Zamawiającemu przysługuje kara umowna w wysokości 0,2% wartości brutto Umowy, za każdy rozpoczęty dzień zwłoki w przypadku zwłoki w realizacji Przedmiotu Umowy w stosunku do terminu wskazanego w § 2 ust. 1.
W przypadku niedotrzymania terminów naprawy wskazanych w § 4 Umowy Zamawiający może naliczyć karę umowną w wysokości 0,1 % wartości brutto Umowy za każdy rozpoczęty dzień zwłoki.
W przypadku niedostarczenia aparatu zastępczego w sytuacji, o której mowa § 4 ust. 21 Umowy, Zamawiający może naliczyć karę umowną w wysokości 1 % wartości brutto Umowy, o której mowa w § 3 ust. 1 Umowy.
W przypadku dostarczenia wadliwego przedmiotu Umowy określonego w § 1 ust. 1 lub jego części Wykonawca zobowiązuje się do ponownego jego dostarczenia lub jego części wolnego od wad i jego instalacji, na własny koszt i na własną odpowiedzialność, co w razie niedotrzymania terminu wykonania Umowy, skutkuje odpowiedzialnością z tytułu kar umownych za zwłokę przewidzianych w ust. 2.
Kara umowna, o której mowa w ust. 2 zostanie potrącona z wynagrodzenia przysługującego Wykonawcy, na co Wykonawca wyraża zgodę, po uprzednim wystawieniu noty księgowej przez Zamawiającego.
Kary umowne, będą płatne na podstawie noty księgowej wystawionej przez Zamawiającego                               w terminie określonym w nocie.
Wysokość kar umownych oblicza się od wartości brutto.
Zamawiający zastrzega sobie prawo dochodzenia roszczeń do pełnej wysokości powstałej szkody.
Wykonawca nie ponosi odpowiedzialności z tytułu kar umownych, jeżeli okoliczności będące podstawą do ich nałożenia wynikają z okoliczności, za które wyłączną odpowiedzialność ponosi Zamawiający.
Za niewykonanie Umowy strony uważają w szczególności niedostarczenie przedmiotu Umowy                  w terminie, o którym mowa w § 2 ust. 1 Umowy, dostarczenie go z wadami uniemożliwiającymi prawidłowe użytkowanie lub w niekompletnym stanie.
Łączna maksymalna wysokość kar umownych nie może przekraczać 10 % wartości Umowy.
W razie zaistnienia istotnej zmiany okoliczności powodującej, że wykonanie Umowy nie leży                w interesie publicznym, czego nie można było przewidzieć w chwili zawarcia Umowy, Zamawiający może odstąpić od Umowy w terminie 30 dni od powzięcia wiadomości o tych okolicznościach.
Żadna ze Stron Umowy nie będzie odpowiedzialna za niewykonanie lub nienależyte wykonanie zobowiązań wynikających z Umowy spowodowane przez okoliczności niewynikające z winy danej Strony, w szczególności za okoliczności traktowane jako Siła Wyższa.
Dla celów Umowy ''Siła Wyższa" oznacza zdarzenie zewnętrzne, pozostające poza kontrolą Stron oraz niewiążące się z zawinionym działaniem Stron, którego Strony nie mogły przewidzieć i które uniemożliwia proces realizacji Umowy. Takie zdarzenia obejmują w szczególności: wojnę, rewolucję, pożary, powodzie, epidemie, itp.
W przypadku zaistnienia Siły Wyższej, Strona, której taka okoliczność uniemożliwia lub utrudnia prawidłowe wywiązanie się z jej zobowiązań, niezwłocznie powiadomi drugą Stronę o takich okolicznościach i ich przyczynie. Wówczas Strony niezwłocznie ustalą zakres, alternatywne rozwiązanie i sposób realizacji Umowy. Strona zgłaszająca okoliczności musi kontynuować realizację swoich zobowiązań wynikających z Umowy w takim stopniu, w jakim jest to możliwe                    i musi szukać racjonalnych środków alternatywnych dla realizowania zakresu, jaki nie podlega wpływowi Siły Wyższej.
Jeżeli Siła Wyższa, będzie trwała nieprzerwanie przez okres 180 dni lub dłużej, Strony mogą                           w drodze wzajemnego uzgodnienia rozwiązać Umowę bez nakładania na żadną ze Stron dalszych zobowiązań oprócz płatności należnych z tytułu prawidłowo wykonanych usług.
Stan Siły Wyższej powoduje odpowiednie przesunięcie terminów realizacji Umowy chyba,                            że Strony postanowiły inaczej.
POSTANOWIENIA DODATKOWE
§ 6.
Wykonawca oświadcza, że Przedmiot Umowy, o którym mowa w § 1 ust. 1 niniejszej Umowy posiada świadectwa dopuszczenia do obrotu i używania na terenie Polski / Unii Europejskiej                            i posiada oznaczenie CE zgodne z Rozporządzeniem Parlamentu Europejskiego i Rady (WE)                        nr 765/2008 z dnia 9 lipca 2008 r.; został zgłoszony do Prezesa Urzędu Rejestracji Produktów Leczniczych, Wyrobów Medycznych i Produktów Biobójczych – zgodnie z art. 58 ustawy z dnia                     20 maja 2010 r. o wyrobach medycznych (Dz. U. z 2020, poz. 186 z późn. zm.); jest wyrobem medycznym w rozumieniu ustawy o wyrobach medycznych lub dyrektyw dotyczących wyrobów medycznych; tj. posiada deklarację zgodności oraz certyfikat zgodności wynikający                                               z przeprowadzonej procedury oceny zgodności z wymaganiami zasadniczymi.
Wykonawca nie może bez uprzedniej zgody Zamawiającego wyrażonej na piśmie pod rygorem nieważności dokonać cesji jakichkolwiek praw i obowiązków, w tym także wierzytelności wynikających z niniejszej Umowy na rzecz podmiotu trzeciego.
ZMIANA UMOWY, JĘZYK, PRAWO, ZAWIADOMIENIA
§ 7.
Bez pisemnej zgody Zamawiającego Wykonawca nie może przenieść na osoby trzecie wierzytelności wynikającej z niniejszej Umowy.
Wszelkie zmiany w treści niniejszej Umowy wymagają formy pisemnej pod rygorem nieważności.
Zamawiający, w terminie realizacji zamówienia w szczególnie uzasadnionych przypadkach, dopuszcza wprowadzenie zmiany w postanowieniach zawartej Umowy w następujących sytuacjach:
Wykonawca zaproponuje wykonanie Umowy na warunkach bardziej korzystnych niż zaproponował to w ofercie:
W takim przypadku Zamawiający uprawniony jest do zmiany Umowy w zakresie zaproponowanym przez Wykonawcę i zaakceptowanym przez Zamawiającego.
Zmiany Umowy nie mogą dotyczyć zobowiązań Wykonawcy i parametrów oferowanych zawartych w ofercie, chyba, że zobowiązania te lub parametry oferowane w ocenie Zamawiającego są wyższe (lepsze) od oferowanych przez Wykonawcę w ofercie, a cena oferty nie ulegnie zmianie;
Cena jednostkowa ulegnie zmianie na skutek zmiany stawek podatkowych dla przedmiotu zamówienia, w takim przypadku zmianie ulega cena jednostkowa brutto, przy zachowaniu ceny jednostkowej netto;
W trakcie trwania Umowy Wykonawca może zaoferować Zamawiającemu rabat na zasadach uzgodnionych przez Strony. Powyższe nie jest zmianą umowną i nie wymaga od Stron konieczności składania dodatkowych oświadczeń.
Spory wynikłe z niniejszej Umowy poddaje się rozstrzygnięciu sądu właściwego dla siedziby Zamawiającego.
W sprawach nieuregulowanych niniejszą umową mają zastosowanie przepisy Kodeksu cywilnego.
Integralną częścią Umowy jest oferta Wykonawcy wraz z załącznikami oraz SWZ.
Umowa podlega prawu polskiemu i zgodnie z nim powinna być interpretowana.
Wszelka korespondencja, zawiadomienia, wezwania i inne stanowiska stron mogą być przekazywane drugiej stronie wyłącznie w formie pisemnej.
Umowa została sporządzona w 2 jednobrzmiących egzemplarzach.
Umowa wchodzi w życie z dniem zawarcia.