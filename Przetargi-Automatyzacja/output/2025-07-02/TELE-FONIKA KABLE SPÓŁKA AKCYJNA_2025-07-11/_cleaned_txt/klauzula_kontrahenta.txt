OŚWIADCZENIE
Klauzula Sankcyjna Kontrahenta/Dostawcy
1.	Działając w imieniu […] (dalej: „Kontrahent”), niniejszym oświadczamy, że na dzień  […] prowadzona przez Kontrahenta działalność gospodarcza oraz świadczone przez niego usługi są zgodne z prawem Unii Europejskiej jak i prawem polskim w zakresie sankcji związanych z agresją Federacji Rosyjskiej na Ukrainę, w tym w szczególności z Ustawą z 13 kwietnia 2022 roku o szczególnych rozwiązaniach w zakresie przeciwdziałania wspieraniu agresji na Ukrainę oraz służących ochronie bezpieczeństwa narodowego (Dz.U.2022.835), (dalej: „Ustawa Sankcyjna”).
2.	Kontrahent swoją działalnością nie omija ani nie narusza przepisów w szczególności określonych w aktach prawnych:
•	Rozporządzenie Rady (UE) nr 833/2014 z dnia 31 lipca 2014 r. w sprawie środków ograniczających w związku z działaniami Rosji destabilizującymi sytuację na Ukrainie z późniejszymi zmianami;'
•	Rozporządzenie Rady (WE) nr 765/2006 z dnia 18 maja 2006 r. dotyczące środków ograniczających skierowanych przeciwko prezydentowi Aleksandrowi Łukaszence i niektórym urzędnikom z Białorusi;
•	Rozporządzenie Rady (UE) nr 269/2014 z dnia 17 marca 2014 r. w sprawie środków ograniczających w odniesieniu do działań podważających integralność terytorialną, suwerenność i niezależność Ukrainy lub im zagrażających z późniejszymi zmianami;
•	Ustawa Sankcyjna z późniejszymi zmianami;
3.	Kontrahent oświadcza, że nie podlega żadnym ograniczeniom wynikającym z przepisów prawa, regulacji, embarg czy też innych restrykcji nałożonych przez Organizację Narodów Zjednoczonych, Unię Europejską, państwa członkowskie Unii Europejskiej i Europejskiego Obszaru Gospodarczego, Stany Zjednoczone Ameryki, Zjednoczone Królestwo Wielkiej Brytanii i Irlandii Północnej, a także innych przepisów wprowadzających sankcje.
4.	Kontrahent oświadcza, że nie jest podmiotem, którego dotyczą wykazy określone w wyżej wymienionych aktach prawnych w tym w szczególności na podstawie decyzji rozstrzygającej o zastosowaniu środka, o którym mowa w art. 1 pkt 3 Ustawy Sankcyjnej, tj. sankcji wykluczenia z postępowania o udzielenie zamówienia publicznego lub konkursu prowadzonego na podstawie ustawy z dnia 11 września 2019 r. – Prawo zamówień publicznych.
5.	Jakiekolwiek przysługujące mu świadczenie od TELE-FONIKA Kable S.A. nie będzie bezpośrednio lub pośrednio dostępne dla podmiotu, na który nałożono Sankcje lub nie zostanie użyte do osiągnięcia korzyści przez podmiot, który podlega powyższym ograniczeniom w zakresie, w jakim takie działanie jest niedozwolone na mocy wskazanych regulacji.