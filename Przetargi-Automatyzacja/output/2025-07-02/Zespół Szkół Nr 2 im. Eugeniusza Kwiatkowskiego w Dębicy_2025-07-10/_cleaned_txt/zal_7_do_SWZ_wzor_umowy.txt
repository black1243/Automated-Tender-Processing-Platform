Załącznik Nr 7 do SWZ Projekt umowy
Znak postępowania: ZS2.230.20.2025
Umowa ……………………………………………
na dostawę ………..
zawarta dnia  ……………….. 2025 r. w Dębicy, pomiędzy:
III Liceum Ogólnokształcące w Zespole Szkół nr 2 im. Eugeniusza Kwiatkowskiego w Dębicy
ul. Lisa 2, 39-200 Dębica
NIP: 8721050742,
zwanym w dalszej treści umowy „Zamawiającym”, reprezentowanym przez Dyrektora Szkoły, w imieniu którego działa:
przy kontrasygnacie ……………………….. - Skarbnika Powiatu
a
*gdy kontrahentem jest spółka prawa handlowego:  spółką pod firmą „…” z siedzibą w ... (wpisać tylko nazwę miasta/miejscowości), ul. ………., ………………. (wpisać adres), wpisaną do Rejestru Przedsiębiorców Krajowego Rejestru Sądowego pod numerem KRS ... – zgodnie z wydrukiem z Centralnej Informacji Krajowego Rejestru Sądowego, stanowiącym załącznik do umowy, NIP ……………….., REGON …………………….., zwaną dalej „Wykonawcą”, reprezentowaną przez ........../reprezentowaną przez … działającą/-ego na podstawie pełnomocnictwa, stanowiącego załącznik do umowy,
*gdy kontrahentem jest osoba fizyczna prowadząca działalność gospodarczą:
Panią/Panem …, legitymującą/-ym się dowodem osobistym seria i numer …, PESEL …, zamieszkałą/ym pod adresem …, prowadzącą/-ym działalność gospodarczą pod firmą „…” z siedzibą w … (wpisać tylko nazwę miasta/miejscowości), ul. ……………….. (wpisać adres), – zgodnie z wydrukiem z Centralnej Ewidencji i Informacji o Działalności Gospodarczej, stanowiącym załącznik do umowy, NIP ……………, REGON …………., zwaną/-ym dalej „Wykonawcą”,
reprezentowaną/-ym przez … działającą/-ego na podstawie pełnomocnictwa, stanowiącego załącznik do umowy,  wspólnie zwanymi dalej „Stronami”,  o następującej treści:
§ 1
Informacje wstępne
Strony oświadczają, że niniejsza umowa, zwana dalej „umową”, została zawarta w wyniku udzielenia zamówienia publicznego w trybie nieograniczonym, zgodnie z art. 3 ustawy z dnia 11 września 2019 r. – Prawo zamówień publicznych (t.j. Dz.U.2024.1320).
Wykonawca oświadcza, że nie podlega wykluczeniu na podstawie art. 108 ust 1 ustawy Pzp,             o której mowa w ust. 1.
Przebieg realizacji zamówienia ze strony Zamawiającego nadzorować będzie .................................... tel./fax ................................., natomiast ze strony Wykonawcy nadzorować będzie ...................................... tel./fax ................................. .
§ 2
Przedmiot umowy
Zamawiający zleca, a Wykonawca zobowiązuje się do wyposażenia klasopracowni zlokalizowanej w III Liceum Ogólnokształcące w Zespole Szkół nr 2 im. Eugeniusza Kwiatkowskiego w Dębicy, w ramach projektu finansowanego ze środków UE w ramach Europejskiego Funduszu Społecznego Plus z programu Fundusze Europejskie dla Podkarpacia 2021-2027, pn. „Rozwój kompetencji młodego człowieka kluczem do zawodowego sukcesu” nr FEPK.07.12-IP.01-0044/23 w zakresie części nr……, opisanego szczegółowo w ofercie Wykonawcy (stanowiącej załącznik do niniejszej umowy) zwanego dalej: Wyposażeniem lub Sprzętem.
Wykonawca oświadcza, że Wyposażenie spełnia wymagania określone w załączniku nr … do SWZ.
Z zastrzeżeniem ust. 4 Wykonawca oświadcza, iż dostarczony Sprzęt pozbawiony będzie wszelkich blokad, w tym w szczególności kodów serwisowych, które po upływie gwarancji utrudniałyby Zamawiającemu dostęp do opcji serwisowych lub naprawę Sprzętu przez inny niż wskazany przez Wykonawcę podmiot świadczący usługi serwisowe.
W przypadku, gdy Sprzęt posiada blokady w postaci kodów serwisowych, Wykonawca zobowiązuje się do dostarczenia ważnych bezterminowo kodów serwisowych w dniu odbioru Sprzętu. W przypadku braku możliwości technicznych wygenerowania bezterminowych kodów serwisowych do zaoferowanego Sprzętu Wykonawca zobowiązuje się bezpłatnie dostarczać kody serwisowe na pisemne żądanie Zamawiającego w terminie 14 dni od dnia otrzymania w/w żądania (lub regularnie aktualizować kody serwisowe) przez cały czas eksploatacji Sprzętu u Zamawiającego i ponosić wszelkie związane z tym koszty.
§ 3
Sposób realizacji przedmiotu umowy
Wykonawca zobowiązuje się zrealizować na rzecz Zamawiającego zamówienie polegające na dostawie i rozstawieniu Sprzętu w III Liceum Ogólnokształcące w Zespole Szkół nr 2 im. Eugeniusza Kwiatkowskiego w Dębicy.
Wykonawca na swój koszt dostarczy do siedziby Zamawiającego przedmiot umowy, transportem zapewniającym należyte zabezpieczenie przed czynnikami pogodowymi, uszkodzeniami itp. i do czasu odbioru, ryzyko wszelkich niebezpieczeństw związanych z ewentualnym uszkodzeniem lub utratą ponosi Wykonawca.
Wykonawca dostarczy przedmiot umowy, którego wszystkie elementy (składające się na przedmiot umowy), są:
dopuszczone do obrotu na terytorium Rzeczpospolitej Polskiej w szczególności posiadają wszelkie wymagane przepisami prawa świadectwa, certyfikaty, atesty, deklaracje zgodności itp.
są fabrycznie nowe (nie używane), kompletne o najwyższej jakości, spełniające wymogi bezpieczeństwa, a po dostawie, rozmieszczeniu/montażu, uruchomieniu, są gotowe do użytkowania zgodnie przeznaczeniem.
Wykonawca przeprowadzi w miejscu wskazanym przez Zamawiającego rozładunek, rozmieszczenie, a jeżeli wymaga tego specyfika Sprzętu również montaż.
W trakcie realizacji zamówienia Wykonawca zobowiązany będzie do ochrony powierzonego mienia, przestrzegania przepisów BHP i ppoż.
Wykonawca zobowiązany jest do wykonywania wszelkich prac związanych z realizacją przedmiotu zamówienia tj. m.in. dostawą, naprawami i przeglądami gwarancyjnymi Sprzętu w terminach uzgodnionych z Zamawiającym i III Liceum Ogólnokształcące w Zespole Szkół nr 2 im. Eugeniusza Kwiatkowskiego w Dębicy, tak by nie kolidowały one z innymi dostawami i codzienną pracą szkoły.
Wykonawca jest zobowiązany przeprowadzić szkolenia personelu z obsługi Sprzętu w siedzibie Zamawiającego w przypadku jeśli producent zawarł w dokumentacji technicznej Sprzętu wymóg przeszkolenia osób w zakresie bezpiecznej obsługi lub wymagane jest to w opisie przedmiotu zamówienia.
Szkolenie personelu z obsługi Sprzętu zostanie przeprowadzone nie później niż w dniu podpisania protokołu odbioru w terminie uzgodnionym z Zamawiającym. Wykonawca sporządzi protokół z przeprowadzonego szkolenia, zawierający listę osób przeszkolonych. Protokół zostanie podpisany przez przedstawiciela Wykonawcy oraz Zamawiającego.
Zamawiający nie ponosi odpowiedzialności za szkody wyrządzone przez Wykonawcę podczas wykonywania przedmiotu zamówienia.
W trakcie realizacji przedmiotu niniejszej umowy, Wykonawca zobowiązany jest udostępnić miejsce montażu sprzętu innemu podmiotowi, realizującemu równolegle z zamówieniem objętym niniejszą umową montaż innego sprzętu – jeżeli zajdzie taka potrzeba.
§ 4
Podwykonawcy
Na dzień zawarcia umowy Wykonawca zobowiązuje się wykonać zakres rzeczowy zamówienia, objęty umową siłami własnymi bez udziału podwykonawców / z udziałem podwykonawców – do odpowiedniego zastosowania w zależności od treści złożonej oferty.
W trakcie realizacji umowy Wykonawca może zgłosić Zamawiającemu zamiar powierzenia wykonania części umowy podwykonawcom, zamiar zmiany podwykonawcy/ów lub zamiar rezygnacji z wykonania umowy przez podwykonawcę/ów.
W przypadku zlecenia wykonania części zamówienia podwykonawcy:
Wykonawca zobowiązuje się do koordynowania prac realizowanych przez podwykonawców lub zakresu zamówienia powierzonego podwykonawcy;
Podwykonawcy będą realizować następujące części zamówienia: ……………………..
Wykonawca powiadomi Zamawiającego o wszelkich zmianach nazw lub imion i nazwisk oraz danych kontaktowych podwykonawców zaangażowanych w realizację przedmiotu Umowy;
Wykonawca ponosi pełną odpowiedzialność za wszelkie prace, zaniechania, uchybienia, jakość i terminowość prac podwykonawcy, jego przedstawicieli i pracowników, a także ponosi pełną odpowiedzialność wobec Zamawiającego i osób trzecich za wszelkie szkody i straty wynikłe z realizacji przedmiotu umowy przez podwykonawcę.
Powierzenie wykonania części zamówienia podwykonawcom nie zwalnia Wykonawcy                     z odpowiedzialności za należyte wykonanie Umowy.
§ 5
Termin wykonania przedmiotu umowy
Cały przedmiot umowy zostanie wykonany w terminie do ……….. dni od dnia zawarcia umowy zgodnie ze wskazanym terminem w ofercie wykonawcy.
Termin wykonania przedmiotu umowy uważa się za zachowany, jeżeli przed jego upływem Zamawiający dokona jego odbioru bez zastrzeżeń.
Termin wykonania przedmiotu umowy obejmuje również procedurę odbioru, o której mowa      w § 8 umowy, tak więc Wykonawca powinien uwzględnić, między innymi, czas na weryfikację wykonania przedmiotu umowy przez Zamawiającego, czas potrzebny na uwzględnienie zastrzeżeń Zamawiającego (jeżeli wystąpią) i ponowną weryfikację, po usunięciu zastrzeżeń.
Po zakończeniu całości dostawy Strony sporządzą protokół odbioru, który będzie określał m.in.
datę rozpoczęcia okresu gwarancji.
§ 6
Wynagrodzenie Wykonawcy
Tytułem wynagrodzenia za wykonanie przedmiotu Umowy określonego w §1, Wykonawcy przysługuje wynagrodzenie w wysokości: ………………… zł brutto (słownie …………………………), z czego …………………. zł (słownie: …………………………….) stanowi kwotę netto, natomiast …… zł (słownie: …………………………….) stanowi kwotę podatku VAT. Ceny jednostkowe Sprzętu zostały określone w ofercie Wykonawcy (załączniku do formularza ofertowego).
Podana cena brutto, o której mowa w ust. 1 za realizację całego przedmiotu umowy zawiera cenę wyposażenia, obowiązujący podatek VAT oraz obejmuje wszystkie koszty i składniki związane                 z wykonaniem zamówienia w szczególności koszty: dostawy, rozmieszczenia i montażu, gwarancji, obsługi serwisowej w okresie gwarancji, ewentualne upusty cenowe, podatki i opłaty, cło, koszty przeszkolenia personelu Zamawiającego.
Podana cena brutto jest stałą (ryczałtową) ceną, która przez okres obowiązywania umowy nie będzie waloryzowana i nie może ulec zmianie.
W przypadku nie uwzględnienia w cenie wszystkich wydatków niezbędnych do zrealizowania przedmiotu zamówienia, powstałe różnice stanowią element ryzyka Wykonawcy i nie skutkują zwiększeniem wynagrodzenia ryczałtowego.
§ 7
Warunki płatności
Rozliczenie – zapłata, dokonana będzie jednorazowo po wykonaniu całego zakresu przedmiotu umowy, na podstawie prawidłowo wystawionej faktury płatnej przelewem bankowym, z terminem płatności do 30 dni od daty doręczenia jej Zamawiającemu, wystawionej po podpisaniu protokołu odbioru przedmiotu umowy bez zastrzeżeń.
Za datę zapłaty przyjmuje się datę obciążenia rachunku bankowego Zamawiającego.
Podstawą do wystawienia przez Wykonawcę faktury będzie protokół odbioru przedmiotu umowy, podpisany przez Zamawiającego – sporządzony na zasadach określonych w § 8 niniejszej umowy.
Zamawiający upoważnia Wykonawcę do wystawiania faktury VAT na następujące dane: Nabywca: ……………………………………………………………………………………………………………………………………………
Zamawiający dokona zapłaty za wykonanie przedmiotu umowy na należący do Wykonawcy rachunek bankowy wskazany na fakturze.
Wykonawca oświadcza, że do wymienionego w ust. poprzedzającym rachunku bankowego został utworzony i powiązany z nim rachunek VAT na cele prowadzonej działalności gospodarczej zgodnie z przepisami ustawy z 11 marca 2004 r. o podatku od towarów i usług.
Za zrealizowanie zamówienia lub jego części Zamawiający dokona zapłaty z zastosowaniem mechanizmu podzielonej płatności.
§ 8
Odbiór przedmiotu umowy
Po wykonaniu całego zakresu przedmiotu umowy Wykonawca zgłosi osobie wskazanej przez Zamawiającego do kontaktu przedmiot umowy do odbioru. Zgłoszenie może nastąpić w formie pisemnej lub drogą elektroniczną.
Wykonawca najpóźniej w dniu odbioru przedmiotu umowy wyda Zamawiającemu:
wszelkie wymagane przepisami prawa świadectwa, certyfikaty, atesty, deklaracje zgodności, umożliwiające użytkowanie przedmiotu umowy zgodnie z przeznaczeniem;
dokumenty gwarancyjne wyposażenia, instrukcje obsługi, książki serwisowe – wystawione                 w języku w polskim;
niezbędną dokumentację techniczną Sprzętu.
Zamawiający zobowiązany jest przystąpić do odbioru w terminie 3 dni roboczych od dnia otrzymania zgłoszenia.
Odbiór przedmiotu umowy odbywać się będzie z udziałem upoważnionego przedstawiciela (przedstawicieli) Zamawiającego i Wykonawcy.
Jeżeli w toku czynności odbioru upoważniony przedstawiciel (przedstawiciele) Zamawiającego zgłosi(ą) zastrzeżenia, że przedmiot umowy nie zostały należycie wykonany zgodnie z zawartą umową, lub stwierdzono w trakcie odbioru usterki i wady, wówczas przedstawiciel (przedstawiciele) Zamawiającego odmówi dokonania odbioru i wyznaczy(ą) Wykonawcy dodatkowy termin na usunięcie stwierdzonych wad i usterek (wyznaczenie dodatkowego terminu nie wydłuża terminu wskazanego w §5 ust. 1 oraz nie ma wpływu na obowiązek zapłaty przez Wykonawcę kary umownej za zwłokę w wykonaniu Umowy).
Jeżeli wady stwierdzone w toku czynności odbioru uniemożliwiające użytkowanie przedmiotu umowy zgodnie z przeznaczeniem dotyczą jednego lub niektórych z elementów Wyposażenia, Zamawiający odmówi dokonania odbioru tylko tych elementów Wyposażenia, którego te wady dotyczą. W pozostałym zakresie (tj. co do elementów Wyposażenia nieposiadających wad uniemożliwiających użytkowanie zgodnie z przeznaczeniem) Zamawiający dokona odbioru.
Wykonawca zobowiązany jest zawiadomić Zamawiającego o usunięciu wad i usterek oraz ponownie zgłosić do odbioru przedmiot umowy uprzednio nieodebrany, w sposób wskazany w ust. 1.
W razie braku zastrzeżeń z czynności odbioru przedmiotu umowy, zostanie spisany protokół odbioru, sporządzony przez upoważnionego przedstawiciela (przedstawicieli) Zamawiającego przy udziale przedstawiciela(i) Wykonawcy i podpisany przez w/w osoby bez zastrzeżeń.
Podpisany co najmniej przez Zamawiającego (upoważnionego przedstawiciela Zamawiającego) protokół odbioru jest dokumentem potwierdzającym dokonanie odbioru przedmiotu umowy.
§ 9
Warunki gwarancji, rękojmia, serwis
Wykonawca udziela Zamawiającemu gwarancji jakości i rękojmi na Sprzęt na okres ….. miesięcy od dnia podpisania protokołu odbioru końcowego, o którym mowa w § 8 ust. 8.
W przypadku części nr 5, Wykonawca udziela Zamawiającemu licencji na oprogramowanie na okres ….. miesięcy od dnia podpisania protokołu odbioru końcowego, o którym mowa w § 8 ust. 8.
Warunki gwarancji nie mogą nakazywać Zamawiającemu przechowywania opakowań, w których wyposażenie zostało dostarczone. Zamawiający może usunąć opakowania po dostawie                    i odbiorze, co nie spowoduje utraty gwarancji.
Obowiązki gwaranta pełni Wykonawca, przy czym wykonanie napraw gwarancyjnych Wykonawca może zlecić innemu profesjonalnemu podmiotowi, na własną odpowiedzialność i na własny koszt. W okresie gwarancji jakości Wykonawca zobowiązany jest do usuwania (w ramach wynagrodzenia wskazanego w §6) wszelkich zaistniałych wad i uszkodzeń Wyposażenia, tj. do bezpłatnej naprawy lub wymiany wyposażenia lub jego elementów, które w okresie gwarancji okażą się wadliwe, tj. niepełnowartościowe lub uszkodzone na skutek zastosowania wadliwych materiałów, błędnej konstrukcji, niepełnej sprawności, wadliwego wykonania lub z innych przyczyn.
Wykonawca nie ponosi odpowiedzialności za uszkodzenia wyposażenia powstałe w czasie eksploatacji, jeżeli wyłączną ich przyczyną będzie:
zawinione niestosowanie się przez Zamawiającego do dostarczonej przez Wykonawcę
instrukcji obsługi;
działanie siły wyższej;
działania zawinione przez osoby trzecie, za które Wykonawca zgodnie z obowiązującymi przepisami odpowiedzialności nie ponosi.
Naprawy w ramach gwarancji jakości i rękojmi wykonywane będą w siedzibie Zamawiającego. Koszty dojazdu, transportu materiałów do naprawy oraz wszelkie inne koszty związane                             z wykonaniem napraw w ramach gwarancji jakości i rękojmi obciążają Wykonawcę. Jeżeli naprawy w ramach gwarancji jakości i rękojmi będą musiały być wykonane poza siedzibą Zamawiającego, to całość obsługi i kosztów z tym związana, jak przewiezienie wyposażenia do naprawy, jego naprawa, przywiezienie wyposażenia z naprawy itp. obciążają Wykonawcę (w takich wypadkach Wykonawca ponosi również wszelkie ryzyko utraty lub pogorszenia
Wyposażenia lub jego elementu od momentu odbioru od Zamawiającego celem wykonania naprawy do czasu odbioru przez Zamawiającego po wykonanej naprawie).
Wykonawca zobowiązany jest do przystąpienia do usuwania wad Wyposażenia - ujawnionych                      w okresie gwarancji jakości i rękojmi, zgodnie z ofertą w ciągu 3 dni roboczych od daty wysłania zgłoszenia przez Zamawiającego.
Każda naprawa gwarancyjna będzie wykonywana w terminie do 14 dni od dnia złożenia przez Zamawiającego zgłoszenia, o którym mowa w ust. 6 niniejszego paragrafu. Opóźnienie
Wykonawcy w tym zakresie uzasadniać mogą jedynie zdarzenia stanowiące siłę wyższą.                          W odniesieniu do wymienionych lub naprawionych elementów Wyposażenia (dotyczy istotnych napraw), termin gwarancji jakości i rękojmi biegnie na nowo od chwili dokonania skutecznej naprawy lub zakończenia wymiany. Jeżeli Wykonawca nie usunie wad Wyposażenia we
wskazanym powyżej terminie, Zamawiający może dokonać zakupu nowego wyposażenia
o parametrach nie gorszych od reklamowanego, lub zlecić usunięcie wad reklamowanego wyposażenia osobie trzeciej - na koszt i ryzyko Wykonawcy, zachowując przy tym prawo do naliczenia kar umownych i dochodzenia roszczeń z tytułu powstałej z tego tytułu szkody, jeżeli kary umowne szkody tej nie pokryją.
W przypadku wystąpienia trzeciej awarii objętej gwarancją tego samego elementu/modułu Wyposażenia, Wykonawca zobowiązany jest do wymiany wadliwego elementu lub modułu na nowy, wolny od wad, bądź wymiany części lub całości urządzenia.
Do terminu wykonania naprawy gwarancyjnej, wlicza się czas trwania transportu (tam                             i z powrotem).
Bieg terminu gwarancji i rękojmi będzie liczony od daty podpisania bez zastrzeżeń protokołu odbioru, potwierdzającego wykonanie całego zakresu przedmiotu umowy. Do biegu terminu udzielonej gwarancji nie będzie wliczany czas wykonywania napraw gwarancyjnych. Na czas wykonania napraw gwarancyjnych termin udzielonej gwarancji będzie ulegał zawieszeniu.
Zamawiający będzie zgłaszał wady przedmiotu umowy: pisemnie, faksem na nr ............, lub drogą elektroniczną adres e-mail: ..........................., osobie wskazanej przez Wykonawcę do kontaktów, tj. ....................
Niezależnie od uprawnień wynikających z gwarancji, w okresie gwarancji, Zamawiający może wykorzystać uprawnienia z tytułu rękojmi za wady.
W przypadku rozbieżności pomiędzy zapisami §9, a kartą gwarancyjną wystawioną przez producenta dołączoną przez Wykonawcę, pierwszeństwo mają zapisy korzystniejsze dla Zamawiającego – wg. jego wyboru.
Serwis gwarancyjny świadczy: ................................................................................................
§ 10
Kary umowne
W przypadku zwłoki Wykonawcy w wykonaniu przedmiotu umowy ponad termin określony        w §5 ust. 1 umowy, Wykonawca zapłaci karę umową w wysokości 0,5 % ceny brutto tego elementu Wyposażenia, którego dotyczy zwłoka (ustalonej w oparciu o załącznik do oferty Wykonawcy), za każdy rozpoczęty dzień kalendarzowy zwłoki.
W przypadku zwłoki w usunięciu wad i usterek, stwierdzonych w okresie gwarancji, Wykonawca zapłaci karę umowną w wysokości 0,5 % ceny brutto tego elementu Wyposażenia, którego dotyczy zwłoka (ustalonej w oparciu o załącznik do oferty Wykonawcy).
Wykonawca zapłaci Zamawiającemu karę umowną:
w wysokości 100 zł za każdy dzień zwłoki w dostarczeniu wykazu pojazdów, o którym mowa w §3 ust. 11;
za brak spełnienia obowiązku, o którym mowa w §3 ust. 11 zdanie pierwsze, w wysokości 500 zł za każdy stwierdzony rozpoczęty punkt procentowy poniżej wymaganego zgodnie z §3 ust. 11.
W przypadku odstąpienia od umowy z przyczyn, za które ponosi odpowiedzialność Wykonawca, Wykonawca zapłaci Zamawiającemu karę umowną w wysokości 15 % wynagrodzenia brutto, określonego w § 6 ust. 1 umowy, z zastrzeżeniem, że jeżeli rozwiązanie dotyczy części Umowy,
kara umowna w wysokości 15% jest naliczana od łącznej ceny brutto tego Sprzętu, których dotyczy rozwiązanie części Umowy (ustalonej w oparciu o załącznik do oferty Wykonawcy).
Kary umowne mogą podlegać sumowaniu.
Łączna suma naliczonych Wykonawcy kar umownych nie może przekroczyć 30 % wartości wynagrodzenia brutto określonego w § 6 ust. 1 umowy.
Zamawiający może potrącać należności z tytułu kar umownych wynikłych w okresie realizacji umowy z wynagrodzenia należnego Wykonawcy.
Na naliczone kary umowne Zamawiający wystawi notę obciążeniową. Wykonawca zobowiązuje się do zapłaty zastrzeżonych kar umownych na rachunek wskazany przez Zamawiającego   w terminie do 21 dni od dnia otrzymania noty obciążeniowej.
W przypadku szkody przekraczającej wartość ustalonych kar umownych Zamawiający może dochodzić odszkodowania uzupełniającego na zasadach ogólnych.
§ 11
Warunki i okoliczności odstąpienia od umowy
Poza innymi przypadkami określonymi w przepisach prawa i niniejszej umowie Zamawiający jest uprawniony do odstąpienia od umowy w terminie 30 dni od dnia uzyskania przez niego wiedzy   o okoliczności uzasadniającej odstąpienie, jeżeli:
Wykonawca z przyczyn zawinionych nie wykonuje umowy lub wykonuje ją nienależycie                         i pomimo pisemnego wezwania Wykonawcy do podjęcia wykonywania lub należytego wykonywania umowy w wyznaczonym, uzasadnionym technicznie terminie, nie zrealizuje żądania Zamawiającego,
pozostaje w zwłoce z wykonaniem Umowy (lub jej części), jeżeli zwłoka przekroczy 5 dni, lub też pozostaje w zwłoce z realizacją przedmiotu Umowy tak dalece, że wątpliwe jest wykonanie Umowy w terminie określonym w §5,
łączna suma naliczonych kar umownych Wykonawcy przekroczy 30% wynagrodzenia brutto, o którym mowa w § 6 ust. 1 umowy.
W razie zaistnienia istotnej zmiany okoliczności powodującej, że wykonanie niniejszej umowy nie leży w interesie publicznym lub dalsze wykonywanie umowy może zagrozić istotnemu interesowi bezpieczeństwa państwa lub bezpieczeństwu publicznemu, czego nie można było przewidzieć                w chwili zawarcia umowy, Zamawiający może odstąpić od umowy w terminie 30 dni od powzięcia wiadomości o powyższych okolicznościach. W tym przypadku Wykonawca może żądać wyłącznie wynagrodzenia należnego z tytułu wykonania części umowy.
Odstąpienie od umowy następuje za pośrednictwem listu poleconego za potwierdzeniem odbioru lub w formie pisma złożonego w siedzibie Wykonawcy za pokwitowaniem, z chwilą otrzymania przez Wykonawcę oświadczenia o odstąpieniu.
§ 12
Zmiany umowy
Niedopuszczalna jest, pod rygorem nieważności, zmiana postanowień niniejszej umowy                           w stosunku do treści oferty, na podstawie której dokonano wyboru Wykonawcy, z wyjątkiem sytuacji przewidzianych w niniejszej umowie oraz za wyjątkiem innych przypadków przewidywanych w ustawie Prawo zamówień publicznych.
Wszelkie zmiany postanowień umowy wymagają zgody Zamawiającego i dokonywane będą                     w formie pisemnego aneksu.
Każda ze Stron ma obowiązek niezwłocznie zawiadomić o ewentualnej potrzebie dokonania zmiany.
Wykonawca przedłoży Zamawiającemu pisemny wniosek dotyczący proponowanych zmian.
Wniosek powinien zawierać, co najmniej:
dokładny opis proponowanych przez Wykonawcę zmian;
szczegółowe uzasadnienie dla dokonania zmian;
czas potrzebny dla wykonania zmiany oraz jego wpływ na ustalony termin zakończenia wykonania umowy;
inne istotne informacje mogące mieć wpływ na wykonanie niniejszej umowy.
Zamawiający przedstawi Wykonawcy pisemną odpowiedź odnośnie proponowanej zmiany                       w terminie do 10 dni roboczych, licząc od dnia otrzymania pisma.
Zmiana (wydłużenie) terminu wykonania przedmiotu Umowy określonego w §5 ust. 1 może nastąpić w przypadku:
wystąpienia siły wyższej i innych zdarzeń nadzwyczajnych, uniemożliwiających terminowe wykonanie przedmiotu Umowy – nie więcej niż o czas trwania tych zdarzeń oraz wykonania prac koniecznych do usunięcia ich skutków;
gdy wystąpią opóźnienia w wydawaniu decyzji, zezwoleń, uzgodnień, itp., do wydania których właściwe organy administracji publicznej są zobowiązane na mocy powszechnie obowiązujących przepisów prawa, jeżeli opóźnienie to przekroczy terminy przewidziane
w przepisach prawa do wydania ww. decyzji, zezwoleń czy uzgodnień, które uniemożliwią wykonanie Umowy w terminie określonym w §5 ust. 1, oraz gdy te opóźnienia nie są następstwem okoliczności, za które Wykonawca ponosi odpowiedzialność – nie więcej niż                o czas takiego opóźnienia;
z przyczyn, za które odpowiedzialność ponosi Zamawiający, uniemożliwiających terminowe wykonanie przedmiotu Umowy – nie więcej niż o czas trwania tych przyczyn.
§ 13
Ochrona danych osobowych
Jeżeli w trakcie realizacji umowy dojdzie do przekazania wykonawcy danych osobowych niezbędnych do realizacji zamówienia, zamawiający będzie ich administratorem w rozumieniu art. 4 pkt 7 Rozporządzenia PE i Rady (UE) 2016/679 z dnia 27 kwietnia 2016 r. (zwane dalej „Rozporządzeniem”), a Wykonawca – podmiotem przetwarzającym te dane w rozumieniu pkt 8 tego przepisu.
W przypadku określonym w ust. 1 strony zawrą umowę powierzenia przetwarzania danych osobowych.
§ 14
Zabezpieczenie należytego wykonania umowy
Zamawiający wymaga wniesienia zabezpieczenia należytego wykonania Umowy obejmującego okres o 30 dni dłuższy niż termin wykonania Umowy (określony w §5 ust. 1 Umowy), na zasadach określonych w przepisach ustawy Prawo zamówień publicznych na kwotę równą 5% ceny całkowitej podanej w ofercie, czyli ……. zł (słownie: ….).
Zamawiający oświadcza, że Wykonawca przed zawarciem Umowy wniósł na jego rzecz całość wymaganego zabezpieczenia należytego wykonania Umowy wskazanego w ust. 1, w formie ___ .
Zabezpieczenie należytego wykonania Umowy ma na celu zabezpieczenie i ewentualne zaspokojenie roszczeń Zamawiającego z tytułu niewykonania lub nienależytego wykonania Umowy przez Wykonawcę, w tym usunięcia wad, w szczególności roszczeń Zamawiającego wobec Wykonawcy o zapłatę kar umownych.
Beneficjentem zabezpieczenia należytego wykonania Umowy jest Zamawiający.
Koszty zabezpieczenia należytego wykonania Umowy ponosi Wykonawca.
Wykonawca jest zobowiązany zapewnić, aby zabezpieczenie należytego wykonania Umowy     zachowało moc wiążącą w okresie wskazanym w ust. 1. W przypadku wydłużenia terminu realizacji umowy określonego w §5 ust. 1 Umowy Wykonawca przed dokonaniem przez Strony zmiany Umowy w tym zakresie będzie zobowiązany do przedłużenia ważności dotychczasowego zabezpieczenia lub też wniesienia nowego zabezpieczenia na okres o 30 dni dłuższy niż uzgodniony przez Strony nowy termin wykonania Umowy. Wykonawca jest zobowiązany do niezwłocznego informowania Zamawiającego o faktycznych lub prawnych okolicznościach, które mają lub mogą mieć wpływ na moc wiążącą zabezpieczenia należytego wykonania Umowy oraz na możliwość i zakres wykonywania przez Zamawiającego praw wynikających z zabezpieczenia.
W przypadku zabezpieczenia należytego wykonania Umowy w pieniądzu:
po zrealizowaniu Umowy, Zamawiający pozostawia 30% wniesionego zabezpieczenia, czyli … zł z przeznaczeniem na zabezpieczenie roszczeń z tytułu gwarancji i rękojmi za wady;część stanowiąca 70% wniesionego zabezpieczenia zostanie zwrócona w terminie 30 dni od dnia wykonania zamówienia i uznania przez Zamawiającego za należycie wykonane,                tj. po dokonaniu odbioru końcowego.
W przypadku zabezpieczenia należytego wykonania Umowy w innej formie niż pieniężna:
zabezpieczenie zostanie zwrócone w terminie 30 dni od dnia wykonania zamówienia                 i uznania przez Zamawiającego za należycie wykonane, tj. po dokonaniu odbioru końcowego;
w terminie 3 dni przed wyznaczonym terminem odbioru końcowego, Wykonawca wnosi     zabezpieczenie należytego wykonania Umowy w celu zabezpieczenia roszczeń z tytułu      gwarancji i rękojmi w wysokości 30% wartości zabezpieczenia należytego wykonania Umowy określonego w ust. 1, tj. w kwocie … zł, obejmujące okres o 15 dni dłuższy niż okres            gwarancji  i rękojmi za wady przedmiotu Umowy. W przypadku niedostarczenia zabezpieczenia należytego wykonania Umowy na okres obowiązywania gwarancji i rękojmi zgodnie ze zdaniem poprzedzającym, Inwestor nie przystąpi do odbioru końcowego.
Zabezpieczenie należytego wykonania Umowy w celu zabezpieczenia roszczeń z tytułu gwarancji     i  rękojmi, zostanie zwrócone nie później niż w 15 dniu po upływie najdłuższego okresu gwarancji    i rękojmi.
Jeżeli nie zajdzie powód do realizacji zabezpieczenia w całości lub w części, podlega ono zwrotowi Wykonawcy odpowiednio w całości lub w części w terminach, o których mowa w niniejszym paragrafie. Zabezpieczenie należytego wykonania Umowy wniesione w pieniądzu zostanie zwrócone wraz z odsetkami wynikającymi z umowy rachunku bankowego Zamawiającego, na którym było ono przechowywane, pomniejszone o koszty prowadzenia rachunku oraz prowizji bankowej za przelew pieniędzy na rachunek Wykonawcy.
W trakcie realizacji Umowy Wykonawca może dokonać zmiany formy zabezpieczenia należytego wykonania Umowy na jedną lub kilka form, o których mowa w przepisach ustawy Prawo zamówień publicznych, pod warunkiem, że zmiana formy zabezpieczenia zostanie dokonana           z zachowaniem ciągłości zabezpieczenia i bez zmniejszenia jego wysokości.
Zabezpieczenie należytego wykonania Umowy pozostaje w dyspozycji Zamawiającego                      i zachowuje swoją ważność przez czas określony w Umowie.
W przypadku zabezpieczenia w formie niepieniężnej, jeżeli okres ważności zabezpieczenia należytego wykonania Umowy jest krótszy niż wymagany okres jego ważności, Wykonawca jest zobowiązany ustanowić nowe zabezpieczenie należytego wykonania Umowy nie później niż na 30 dni przed wygaśnięciem ważności dotychczasowego zabezpieczenia. Zdanie poprzedzające stosuje się również w przypadku braku zakończenia Umowy w terminie określonym w §5 ust. 1 oraz braku dokonania przez Strony zmiany Umowy w zakresie tego terminu – w takim wypadku obowiązkiem Wykonawcy jest przedłużenie ważności zabezpieczenia (lub wniesienie nowego zabezpieczenia) o okres do czasu rzeczywistego zakończenia Umowy.
Jeżeli Wykonawca w terminie określonym w ustępie poprzedzającym nie przedłoży Zamawiającemu nowego zabezpieczenia należytego wykonania Umowy (lub nie przedłuży ważności dotychczasowego zabezpieczenia), Zamawiający będzie uprawniony do zrealizowania dotychczasowego zabezpieczenia poprzez wypłatę całej kwoty z tego zabezpieczenia, celem dokonania zmiany formy zabezpieczenia należytego wykonania Umowy na zabezpieczenie           w pieniądzu.
Wypłata, o której mowa w ust. 14 następuje nie później niż w ostatnim dniu ważności dotychczasowego zabezpieczenia. Przy braku ww. wypłaty kwota zabezpieczenia zostanie potrącona z wynagrodzenia Wykonawcy.
Zamawiający zwróci Wykonawcy środki pieniężne otrzymane z tytułu realizacji zabezpieczenia należytego wykonania Umowy po przedstawieniu przez Wykonawcę nowego zabezpieczenia      albo w terminie zwrotu danej części zabezpieczenia.
§ 15
Postanowienia końcowe
Za dni robocze uznaje się dni od poniedziałku do piątku, z wyłączeniem dni ustawowo wolnych od pracy.  Strony postanawiają, iż korespondencja kierowana będzie na adres podany w umowie lub inny, o którym Strona została pisemnie powiadomiona. W przypadku nieodebrania korespondencji
przez którąkolwiek ze stron, korespondencję uważa się za doręczoną w dniu, z którym upływa termin odbioru drugiego awiza.
Wykonawca stwierdza, że przed przystąpieniem do postępowania zdobył wszystkie konieczne informacje potrzebne do właściwego przygotowania oferty, uwzględniając je w wynagrodzeniu za wykonanie przedmiotu umowy.
Strony nie ponoszą odpowiedzialności za niewykonanie lub nienależyte wykonanie postanowień niniejszej umowy w zakresie, w jakim będzie to spowodowane działaniem siły wyższej.
Za siłę wyższą Strony uznają zdarzenie, którego Strony nie mogły przewidzieć, któremu nie mogły zapobiec, ani któremu nie mogą przeciwdziałać, a które uniemożliwia Stronie wykonanie w części lub w całości jego zobowiązań. Siła wyższa obejmuje w szczególności następujące zdarzenia:
wojna, działania wojenne, atak terrorystyczny;
terroryzm, rewolucja, przewrót wojskowy lub cywilny, wojna domowa;
skutki zastosowania amunicji wojskowej, materiałów wybuchowych, skażenie radioaktywne, z wyjątkiem tych, które mogą być spowodowane użyciem ich przez Sprzedawcę;
klęski żywiołowe, jak huragan, powódź, trzęsienie ziemi, pożar, epidemia, stan zagrożenia epidemicznego, stan nadzwyczajny, a także związane z nimi ograniczenia, zakazy, polecenia wydane przez właściwe organy na podstawie obowiązujących przepisów;  5) bunty, niepokoje, strajki.
Każda ze Stron jest zobowiązana do niezwłocznego poinformowania drugiej Strony                             o wystąpieniu siły wyższej, o której mowa w ustępie poprzedzającym. Zawiadomienie to musi
wskazywać na okoliczności stanowiące siłę wyższą, a także skutki wystąpienia siły wyższej
w zakresie dotyczącym obowiązków Strony wynikających z niniejszej umowy oraz środki przedsięwzięte przez Stronę celem zminimalizowania skutków siły wyższej.
Strona, której dotyczy działanie siły wyższej, jest zobowiązana do wykonywania obowiązków wynikających z niniejszej umowy w takim zakresie, w jakim jest to możliwe, jak również jest zobowiązana do podjęcia wszelkich działań celem ograniczenia wpływu siły wyższej na realizację obowiązków wynikających w umowy
Wykonawca nie może przenieść jakichkolwiek praw lub obowiązków wynikających  z Umowy na osoby trzecie, bez zgody Zamawiającego wyrażonej w formie pisemnej pod rygorem nieważności.
Ewentualne 	spory 	powstałe 	na 	tle 	wykonania 	przedmiotu 	umowy, 	strony 	poddają rozstrzygnięciu sądom powszechnym właściwym ze względu na siedzibę Zamawiającego.
W sprawach nieuregulowanych niniejszą umową, mają zastosowanie odpowiednie przepisy Kodeksu Cywilnego oraz ustawy - Prawo zamówień publicznych.
Umowę sporządzono w 3 jednobrzmiących egzemplarzach – 2 egzemplarze otrzymuje Zamawiający, 1 egzemplarz Wykonawca.
§ 16
Załączniki do umowy
Załącznikiem stanowiącym integralną część niniejszej umowy jest SWZ oraz oferta Wykonawcy.
W imieniu Zamawiającego: 	 	W imieniu Wykonawcy: