Załącznik nr 3 do SWZ
(WZÓR)
UMOWA NR ADP.2301…..2025
zawarta w dniu ....................2025 r. w Kielcach pomiędzy:
Uniwersytetem Jana Kochanowskiego w Kielcach z siedzibą w Kielcach przy ul. Żeromskiego 5, 25-369 Kielce, NIP: 657-02-34-850, Regon: 000001407, zwanym w treści umowy „Zamawiającym”, reprezentowanym przez:
1. …………………………………– ………………………………
a
(w przypadku przedsiębiorcy wpisanego do KRS)
(nazwa firmy) …………………, z siedzibą w …………… przy ulicy …………………, wpisanym do rejestru przedsiębiorców prowadzonego przez Sąd Rejonowy …………………… Wydział Gospodarczy Krajowego Rejestru Sądowego pod numerem KRS: ………………..., wysokość kapitału zakładowego (art. 206 § 1 pkt. 4 k. s. h.), a w przypadku spółki akcyjnej także wysokość kapitału wpłaconego (art. 374 § 1 pkt. 4 k. s. h.) zwanym w dalszej treści umowy „Wykonawcą”, reprezentowanym przez:
(w przypadku przedsiębiorcy wpisanego do Centralnej Ewidencji i Informacji o Działalności Gospodarczej)
(imię i nazwisko) …………………..……., przedsiębiorcą działającym pod firmą ………………… z siedzibą w ………………..……… przy ulicy ………………………., wpisanym do Centralnej Ewidencji i Informacji o Działalności Gospodarczej Rzeczypospolitej Polskiej, numer NIP: …………….., numer REGON: …………….. zwanym w dalszej treści umowy „Wykonawcą”, reprezentowanym przez:………………
w rezultacie dokonania wyboru oferty Wykonawcy w drodze postępowania o udzielenie zamówienia publicznego na podstawie art. 132 Ustawy Prawo zamówień publicznych ( Dz.U. z 2024 poz.1320 ) zawarto umowę następującej treści:
§ 1.
Przedmiotem umowy jest: sprzedaż nowych urządzeń komputerowych zgodnie                                                                     z wymaganiami określonymi w SWZ  i  złożoną przez Wykonawcę ofertą, które stanowią integralną część niniejszej umowy.
Wykonawca zobowiązuje się do realizacji przedmiotu umowy w cenie zgodnej ze złożoną ofertą. Cena w czasie obowiązywania umowy nie może ulec zmianie.
Czynności, o których mowa w ust. 1 zostaną zrealizowane w terminie .....* dni, licząc od dnia zawarcia umowy.
*termin z oferty
Wykonawca, nie później niż na 3 dni robocze przed planowanym terminem dostarczenia przedmiotu umowy, o którym mowa w ust. 1, zobowiązany jest zawiadomić zamawiającego o gotowości jego dostarczenia, pisemnie lub drogą elektroniczną.
Zamawiający niezwłocznie, nie później niż w ciągu 3 dni roboczych od daty otrzymania od Wykonawcy zawiadomienia, o którym mowa w ust. 4, potwierdza jego przyjęcie i potwierdza gotowość Zamawiającego do odbioru przedmiotu umowy, o którym mowa w ust. 1.
Uwzględniając postanowienia, o których mowa w ust. 3, ust. 4 oraz ust. 5 umowy, Strony ustalają konkretną datę (dzień) odbioru przedmiotu umowy, o którym mowa w ust.1.
§ 2.
Wartość umowy obejmuje wszystkie koszty związane z jej realizacją w ramach przedmiotu, o którym mowa w  § 1 ust.1.
Wartość umowy w okresie jej obowiązywania (stanowiąca wynagrodzenie wykonawcy) łącznie nie może przekroczyć kwoty .....................zł brutto, (słownie złotych: ...............................00/100);
w tym kwota netto ...................... zł i podatek Vat.......%.  w tym: ……………..
W przypadku otrzymania przez Zamawiającego dokumentu upoważniającego do zastosowania zerowej stawki podatku Vat, Zamawiający zapłaci Wykonawcy wynagrodzenie z naliczoną 0% stawką podatku Vat,                                 a Wykonawca będzie zobligowany do przedłożenia korekty faktury VAT.
§ 3.
Za nadzór nad realizacją Umowy oraz współdziałanie przy jej wykonaniu odpowiadają ze strony:
Zamawiającego: Pan/i ………………. – tel. ……………, e-mail: ………………..,
Wykonawcy: Pan/i ……………….. – tel. ……………., e-mail: ……………..
Strony mają prawo do zmiany osób wymienionych w ust. 1 lub ich danych kontaktowych. W celu dokonania powyższej zmiany wystarczające jest pisemne zawiadomienie drugiej Strony o dokonanej zmianie, bez konieczności zmiany Umowy.
§ 4.
Wykonawca oświadcza, że posiada doświadczenie, kwalifikacje i uprawnienia wymagane do
prawidłowego wykonywania umowy. Wykonawca oświadcza, że zapoznał się z warunkami realizacji umowy i oświadcza, że nie zachodzą okoliczności uniemożliwiające lub utrudniające prawidłowe jej wykonanie.
Wykonawca wykona umowę zgodnie z obowiązującymi przepisami i normami. Dostarczone urządzenia muszą posiadać: kartę gwarancyjną, instrukcję obsługi oraz niezbędne dokumenty, certyfikaty, aprobaty techniczne itp. wymagane przy tego typu urządzeniach oraz winny być wyposażone we wszystkie niezbędne elementy (przyłącza, kable itp.) niezbędne do uruchomienia i pracy u Zmawiającego do celu, dla którego przedmiot umowy jest zakupywany. Wszystkie dokumenty załączone do dostarczonego urządzenia winny być sporządzone w języku polskim lub angielskim w formie pisemnej lub elektronicznej .
Wykonawca jest odpowiedzialny względem Zamawiającego w zakresie różnorodnych usterek, które uniemożliwiają poprawną instalację, uruchomienie i użytkowanie  oprogramowania przedmiotu umowy.
Wykonawca jest odpowiedzialny względem Zamawiającego za wszelkie wady prawne przedmiotu umowy, w tym oprogramowania, w tym również za ewentualne roszczenia osób trzecich wynikające z naruszenia praw własności intelektualnej lub przemysłowej, praw autorskich, patentów, praw ochronnych na znaki towarowe oraz praw z rejestracji na wzory użytkowe i przemysłowe, pozostające w związku z wprowadzaniem towarów do obrotu na terytorium Rzeczypospolitej Polskiej.
Wykonawca zwalnia Zamawiającego od ewentualnych roszczeń osób trzecich wynikających z naruszenia praw własności intelektualnej lub przemysłowej, praw autorskich, patentów, praw ochronnych na znaki towarowe oraz praw  z rejestracji na wzory użytkowe i przemysłowe, pozostające w związku  z wprowadzaniem przedmiotu umowy  do obrotu na terytorium Rzeczypospolitej Polskiej.
Zamawiający otrzymuje niewyłączne prawo stosowania dostarczonego wraz z przedmiotem umowy oprogramowania wraz z jego dokumentacją, jak też prawo aktualizacji oprogramowania w okresie gwarancji.
§ 5.
Wykonawca udziela rękojmi na okres 24 miesięcy / 12 miesięcy na produkt Apple
Zamawiający z tytułu rękojmi może żądać usunięcia wady, jeżeli ujawniła się ona
w czasie trwania rękojmi.
Przedmiot umowy będzie objęty gwarancją na okres 24 miesięcy, ( 12 miesięcy dla cz. 4 pkt 11) (od daty podpisania protokołu odbioru).
Gwarancja obejmuje wszystkie elementy dostarczonego sprzętu (w tym oprogramowania) wraz z niezbędnym wyposażeniem, z wyłączeniem materiałów eksploatacyjnych, podlegających zużyciu podczas normalnej eksploatacji. W okresie gwarancji Wykonawca nie może odmówić wymiany niesprawnej części (w przypadku dysku – na nowy), gdy jej naprawa nie gwarantuje prawidłowej pracy sprzętu.
W przypadku max. 3 napraw gwarancyjnych tego samego modułu/podzespołu Wykonawca będzie zobowiązany dokonać jego wymiany na nowy w pełni sprawny.
Zamawiający z tytułu gwarancji może żądać usunięcia wady, jeżeli ujawniła się ona w czasie trwania gwarancji.
Zamawiający może wykonywać uprawnienia z tytułu rękojmi lub gwarancji po upływie okresu trwania rękojmi lub gwarancji, jeżeli zawiadomił Wykonawcę o wadzie przed jego upływem.
Zamawiający może według swojego wyboru wykonywać uprawnienia z tytułu rękojmi albo gwarancji.
Na podstawie uprawnień wynikających z tytułu gwarancji lub rękojmi Zamawiający może żądać usunięcia wady, wyznaczając Wykonawcy w tym celu odpowiedni, technicznie uzasadniony termin z zagrożeniem, że po bezskutecznym upływie terminu może usunąć wady na koszt i ryzyko Wykonawcy, wybierając w tym celu dowolny podmiot. Koszty poniesione przez Zamawiającego z tego tytułu, powiększone o kary umowne wynikające z przedmiotowej umowy, mogą być potrącane przez Zamawiającego z wierzytelności Wykonawcy lub Wykonawca zostanie obciążony na podstawie faktury VAT, wystawionej przez Zamawiającego.
W przypadku konieczności transportu uszkodzonego sprzętu transport na koszt własny zapewnia Wykonawca.
Zgłoszenie awarii lub wady następuje telefonicznie/faxem na numer telefonu/faxu ………….
W czasie obowiązywania udzielonej gwarancji lub rękojmi, Wykonawca na własny koszt dojeżdża do uszkodzonego sprzętu.
W przypadku istotnej naprawy sprzętu (tj. naprawy jego głównych elementów), termin gwarancji lub rękojmi całego sprzętu, o którym mowa w ust. 1 i ust. 3, zaczyna swój bieg na nowo od daty zakończenia skutecznej naprawy. W przypadku naprawy wiążącej się z wymianą części, termin gwarancji albo rękojmi na wymienione części równy jest okresowi, o którym mowa w ust. 1 albo ust. 3, i rozpoczyna swój bieg od daty wymiany części – w zależności od tego, czy Zamawiający skorzystał z uprawnień na podstawie gwarancji, czy rękojmi.
Wykonawca oświadcza, że rozbudowa zakupionego sprzętu o dodatkowe elementy, w celu zachowania uprawnień wynikających z rękojmi lub gwarancji, wymaga zgody Wykonawcy. Bez uzasadnionych powodów Wykonawca nie może odmówić takiej zgody. W przypadku braku odpowiedzi na pismo Zamawiającego przez Wykonawcę w terminie 3 dni roboczych, licząc od dnia otrzymania pisma Zamawiającego, uważa się, że Wykonawca wyraził  zgodę na rozbudowę.
Serwis urządzeń - komputerów przenośnych i All in One* - realizowany przez producenta lub autoryzowanego partnera serwisowego producenta. ( * jeżeli zakup dotyczy tego rodzaju sprzętu komputerowego)
Jeśli w wyniku awarii, w czasie trwania gwarancji, nastąpi konieczność zabrania komputera/laptopa do serwisu, nośniki danych muszą zostać wymontowane i na czas naprawy pozostają u Zamawiającego bez utraty uprawnień z tytułu rękojmi oraz/lub gwarancji.
Demontażu wykonuje serwisant wskazany przez producenta lub Wykonawcę w obecności informatyka Zamawiającego.
Jeżeli nie ma możliwości technicznych wymontowania nośników danych, np. nośnik jest zintegrowany z płytą główną lub innymi podzespołami urządzenia, i/lub urządzenie musi zostać przekazane do naprawy z nośnikami danych, Wykonawca i Zamawiający zawrą odrębną umowę powierzenia przetwarzania danych osobowych zgodnie z wzorem, dołączonym do dokumentacji postępowania. ( załącznik nr 2 do umowy).
§ 6
Wykonawca gwarantuje, że dostarczone urządzenia są wolne od wad uniemożliwiających ich uruchomienie lub używanie dla celu, dla którego został on zakupiony.
§ 7.
Podstawą do wystawienia faktury VAT na płatnika - Zamawiającego jest należyte wykonanie umowy, potwierdzone pisemnym protokołem odbioru, którego wzór stanowi załącznik nr 1 do niniejszej umowy, podpisanym przez :
imiennie upoważnioną przez Zamawiającego osobę, pełniącą nadzór nad realizacją umowy,
Wykonawcę lub upoważnionego pisemnie przedstawiciela Wykonawcy.
Dane płatnika - Zamawiającego: UNIWERSYTET Jana Kochanowskiego w Kielcach, 25-369 Kielce, ul. Żeromskiego 5, NIP 657-02-34-850.
Zamawiający zobowiązuje uregulować fakturę VAT Wykonawcy w terminie 30 dni, licząc od daty doręczenia do Zamawiającego prawidłowo wystawionej faktury Vat wraz z protokołem odbioru - przelewem na nr konta bankowego ....................................
Za datę zapłaty strony przyjmują datę obciążenia rachunku bankowego Zamawiającego.
Wykonawca oświadcza, że jest podatnikiem VAT i posiada NIP...............................
Wykonawca oświadcza, że jest rzeczywistym właścicielem należności wynikającej z niniejszej umowy:
1) w rozumieniu art.4a pkt. 29 ustawy z dnia 15 lutego 1992 r. o podatku dochodowym od osób prawnych (Dz. U. z 2025 r.poz.278 z późn.zm.), lub
2) w rozumieniu art. 5a pkt 33d ustawy z dnia 26 lipca 1991 r. o podatku dochodowym od osób fizycznych (Dz. U. z 2025 r. poz. 163 z późn. zm.),
- w zależności od tego, która ustawa znajduje zastosowanie w stosunku do Wykonawcy.
W razie zmiany okoliczności, o której mowa w ust. 6, Wykonawca niezwłocznie poinformuje o tym Zamawiającego.
Na żądanie Zamawiającego, Wykonawca niezwłocznie przedstawi dodatkowe dokumenty oraz informacje, dotyczące rezydencji rzeczywistego właściciela, o którym mowa w ust. 6.
§ 8.
W przypadku niewykonania lub niewłaściwego wykonania umowy Wykonawca zobowiązuje się zapłacić kary umowne w wysokości:
100 zł za każdy rozpoczęty dzień zwłoki w realizacji umowy ponad termin określony w § 1 ust.3 umowy, jednak nie więcej niż 20% wynagrodzenia umownego brutto,
50 zł za każdy rozpoczęty dzień zwłoki wynikającej z przekroczenia wyznaczonego terminu na usunięcie wady sprzętu o którym mowa w § 5 ust. 9 przedmiotowej umowy, jednak nie więcej niż 20% wynagrodzenia umownego brutto,
20% wynagrodzenia umownego brutto określonego w § 2 ust. 2, w przypadku odstąpienia od umowy przez
którąkolwiek ze Stron z przyczyn dotyczących Wykonawcy.
Strony zastrzegają sobie możliwość dochodzenia odszkodowania przewyższającego wysokość
zastrzeżonych kar umownych na zasadach przewidzianych przepisami kodeksu cywilnego.
Zamawiający zastrzega sobie prawo do potrącenia kar umownych z wynagrodzenia należnego
Wykonawcy.
Wykonawca uprawniony jest do żądania zapłaty kary umownej od Zamawiającego w wysokości:
1) 100 zł za każdy rozpoczęty dzień zwłoki w przypadku nieuzasadnionej odmowy odbioru dostarczonego sprzętu, jednak nie więcej niż 20% wynagrodzenia umownego brutto,
20 % wynagrodzenia umownego brutto określonego w § 2 ust. 2 umowy, jeżeli dojdzie do odstąpienia od niniejszej umowy przez którąkolwiek ze Stron z przyczyn dotyczących Zamawiającego. Postanowienia umowy, o którym mowa w zdaniu poprzednim, nie stosuje się w przypadku odstąpienia od umowy przez Zamawiającego na podstawie przepisów § 10.
5. Łączna wysokość kar umownych, których może dochodzić każda ze Stron, nie może przekroczyć 20 %  wynagrodzenia umownego brutto określonego w § 2 ust. 2 umowy.
6. Ciężar wykazania przesłanek umożliwiających odstąpienie od nałożenia kary umownej, ciąży na tej Stronie, na
którą może być, zgodnie z postanowieniami umowy, nałożona kara umowna.
§ 9.
Dopuszczalne są zmiany postanowień umowy w zakresie określonym w art. 455 ustawy PZP.
Wszelkie zmiany umowy następować mogą za zgodą obu stron, wyrażoną w formie pisemnego aneksu do umowy pod rygorem nieważności, chyba że umowa stanowi inaczej
Strony dopuszczają zmianę umowy, w szczególności w następujących okolicznościach:
zmiana terminu wykonania przedmiotu umowy może nastąpić wyłącznie w przypadku wystąpienia okoliczności niezawinionych przez Wykonawcę, których mimo dołożenia należytej staranności nie można było przewidzieć, zwłaszcza będących następstwem siły wyższej. Pod pojęciem siły wyższej Strony rozumieją nadzwyczajne zdarzenie zewnętrzne, niezależne od woli Stron, którego Strona nie mogła przewidzieć oraz któremu nie mogła zapobiec, a które faktycznie bezpośrednio uniemożliwia lub zasadniczo utrudnia realizację przedmiotu umowy, w szczególności: wojnę, przewrót, zamieszki, rebelia, strajk w branżach mających zasadniczy wpływ na terminową realizację przedmiotu niniejszej umowy, decyzje odpowiednich władz mające wpływ na wykonanie niniejszej umowy,
zmiany podwykonawców, w tym podwykonawców na zasobach, których Wykonawca opierał
się wykazując spełnianie warunków udziału w postępowaniu, pod warunkiem, że nowy podwykonawca wykaże spełnianie warunków w zakresie nie mniejszym niż wymagane w dokumentach zamówienia (taka zmiana nie wymaga aneksu),
wprowadzenie przez Wykonawcę podwykonawcy pomimo wykazania w ofercie wykonania przedmiotu umowy siłami własnymi, pod warunkiem uzgodnienia tego podwykonawcy z zamawiającym i treści umowy z nim zawartej przez Wykonawcę (taka zmiana nie wymaga aneksu). Jeżeli powierzenie podwykonawcy wykonania części zamówienia nastąpi w trakcie jego realizacji, wykonawca przedstawi Zamawiającemu oświadczenie, o którym mowa w art. 125 ust. 1 Pzp i dokument potwierdzający brak podstaw wykluczenia wobec tego podwykonawcy.
zmiana urządzeń jeżeli zaproponowane w ofercie zostaną wycofane z produkcji lub zastąpione nowszą wersją – pod warunkiem, że nie będzie gorsze niż to wskazane w SWZ oraz gwarantować będzie zachowanie parametrów i funkcjonalności opisanych w SWZ, Wykonawca w tym przypadku musi wykazać, że oferowane przez niego urządzenie spełnia, wymagania określone przez Zamawiającego
w SWZ i załącznikach do niej oraz uzyskać zgodę Zamawiającego na taką zmianę. Taka zmiana nie może skutkować zwiększeniem ceny za to urządzenie,
zmiany dotyczące nazwy, siedziby Stron lub ich formy organizacyjno-prawnej, numerów kont bankowych w trakcie trwania umowy oraz innych danych identyfikacyjnych.
W przypadku konieczności wprowadzenia zmian do umowy na skutek okoliczności, o których mowa w ust. 3, Strona, która poweźmie o nich wiadomość, zobowiązana jest niezwłocznie poinformować o tym pisemnie drugą stronę.
Okoliczności stanowiące podstawę zmiany umowy powinny być uzasadnione i udokumentowane przez Stronę występującą z propozycją zmiany umowy.
Zmiany umowy, o których mowa w niniejszym paragrafie, powinny nastąpić w formie pisemnego aneksu (chyba że umowa wyłącza obowiązek sporządzenia aneksu w przypadku dokonywania określonej zmiany), sporządzonego przez Zamawiającego i podpisanego przez Strony umowy, pod rygorem nieważności.
§ 10.
Zamawiającemu przysługuje prawo do odstąpienia od niniejszej umowy, w przypadkach i na zasadach określonych w art. 456 PZP.
Zamawiającemu przysługuje prawo do odstąpienia od umowy również w przypadku, jeżeli zwłoka Wykonawcy w dotrzymaniu terminu, o którym mowa w § 1 ust. 3, wyniesie co najmniej 30 dni, wówczas Zamawiający będzie uprawniony także do naliczenia kar wskazanych w § 8 umowy.
Oświadczenie o odstąpieniu od niniejszej umowy należy złożyć drugiej Stronie w formie pisemnej pod rygorem nieważności. Oświadczenie to musi zawierać uzasadnienie. Oświadczenie może być złożone w terminie 30 dni od powzięcia wiadomości o zaistnieniu przyczyny będącej podstawą do odstąpienia.
§ 11.
Umowa o podwykonawstwo zawarta przez Wykonawcę, nie może zawierać postanowień kształtujących prawa i obowiązki podwykonawcy w zakresie kar umownych oraz postanowień dotyczących wypłaty wynagrodzenia, w sposób mniej korzystny dla podwykonawcy, niż prawa i obowiązki wykonawcy ukształtowane postanowieniami niniejszej umowy.
Bez pisemnej zgody Zamawiającego nie jest dopuszczalny przelew wierzytelności przysługującej Wykonawcy z tytułu niniejszej umowy.
Wszelkie załączniki do umowy stanowią integralną jej część.
§ 12.
Wykonawca zobowiązuje się do zachowania w tajemnicy wszelkich informacji uzyskanych
w trakcie realizacji umowy z wyjątkiem informacji, których ujawnienia wymagają przepisy ustaw, ale tylko w niezbędnym do tego obowiązku zakresie.
Wszelkie informacje związane z ochroną osób i mienia, oraz wskazane w art. 381 ust 1 ustawy z dnia 20 lipca 2018r. Prawo o szkolnictwie wyższym i nauce (Dz.U. z 2024 poz. 1571 z późn. zm.), stanowią tajemnicę Zamawiającego w rozumieniu przepisów ustawy z dnia 16 kwietnia 1993 roku o zwalczaniu nieuczciwej konkurencji (Dz. U. z 2022 r., poz. 1233).
Przekazanie, ujawnienie lub wykorzystanie informacji, o których mowa w ust. 2, w zakresie wykraczającym poza cel umowy, będzie stanowiło czyn nieuczciwej konkurencji i może wiązać się z odpowiedzialnością cywilną lub karną, określoną w art. 18 lub art. 23 ustawy o zwalczaniu nieuczciwej konkurencji.
§ 13.
Adresem Wykonawcy do doręczeń wszelkiej korespondencji związanej z niniejszą umową jest adres wskazany powyżej w Umowie. O każdej zmianie adresu Wykonawca jest zobowiązany niezwłocznie powiadomić Zamawiającego. W przypadku zaniechania tego obowiązku, korespondencja wysłana do Wykonawcy na ostatni jego adres znany Zamawiającemu, uważana jest za skutecznie doręczoną.
§ 14.
W odniesieniu do danych osobowych przetwarzanych na potrzeby realizacji niniejszej umowy Strony zobowiązują się do przestrzegania przepisów prawa powszechnego, w tym w szczególności rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych osobowych; RODO).
Przed udostępnieniem Zamawiającemu danych osobowych pracowników lub innych osób, którymi Wykonawca będzie się posługiwał przy wykonywaniu Umowy, Wykonawca przekaże każdej z tych osób informacje wymagane przepisami dotyczącymi ochrony danych osobowych, a także poinformuje iż klauzule informacyjne Zamawiającego są dostępne na stronie internetowej https://bip.ujk.edu.pl/odo_klauzule_informacyjne_rodo.html.
Wszelkie spory powstałe na tle wykonania Umowy Strony zobowiązują się rozstrzygać polubownie, a w przypadku braku możliwości polubownego rozstrzygnięcia sporów, będą one rozstrzygane przez sąd powszechny właściwy dla siedziby Zamawiającego, według prawa polskiego.
Umowa została sporządzona w trzech jednobrzmiących egzemplarzach, jeden egzemplarz dla Wykonawcy, dwa egzemplarze dla Zamawiającego.
ZAMAWIAJĄCY:                                                                                                                   WYKONAWCA:
Załącznik nr 1 do umowy nr  …………………………………………
PROTOKÓŁ ODBIORU DOSTAWY
z dnia
Zamawiający                                                                                                                         Wykonawca:
Dostarczono:
Strony oświadczają, że dostarczony towar jest zgodny ze specyfikacją, a dostawa została zrealizowana zgodnie z zapisami umowy nr ADP.2301……….2025       z dnia …………………...
Wykonawca oświadcza, iż przedmiot umowy jest objęty gwarancją producenta na okres …………………  na warunkach opisanych w opisie przedmiotu zamówienia (załącznik nr 1 do SWZ) oraz w kartach gwarancyjnych dołączonych do przedmiotu umowy.
Strona odbierająca potwierdza, że wyżej wymienione urządzenia zostały odebrane bez zastrzeżeń jako w pełni sprawne przez uprawnionego pracownika.
Strona odbierająca stwierdza, że nie dokonała odbioru z przyczyn określonych w uwagach do protokołu.*
Uwagi:
Protokół spisano w dwóch jednobrzmiących egzemplarzach.
Strona przekazująca:						Strona odbierająca:
*niepotrzebne skreślić
Załącznik nr 2 do umowy
Umowa powierzenia przetwarzania danych osobowych
zawarta dnia ____________ pomiędzy:
(zwana dalej „Umową”)
Uniwersytetem Jana Kochanowskiego w Kielcach z siedzibą w Kielcach (25-369), ul. Żeromskiego 5, NIP: 6570234850, REGON: 000001407,
zwanym w dalszej części umowy „Administratorem danych” lub „Administratorem”
reprezentowanym przez: Rektora prof. dr hab. Stanisława Głuszka,
oraz
zwanym w dalszej części umowy: „Podmiotem przetwarzającym”
reprezentowanym przez: …………………………………………………..
łącznie zwanymi w dalszej części umowy „Stronami”
§ 1
Powierzenie przetwarzania danych osobowych
Administrator danych powierza Podmiotowi przetwarzającemu, w trybie art. 28 Rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych, Dz. Urz. UE L 119 z 04.05.2016, str. 1, z późn. zm., zwane w dalszej części „Rozporządzeniem”) dane osobowe do przetwarzania, na zasadach i w celu określonym w niniejszej Umowie.
Podmiot zobowiązuje się przetwarzać powierzone mu dane osobowe zgodnie z niniejszą Umową, Rozporządzeniem oraz z innymi przepisami prawa powszechnie obowiązującego, które chronią prawa osób, których dane dotyczą.
Podmiot przetwarzający oświadcza, iż stosuje środki bezpieczeństwa spełniające wymogi Rozporządzenia.
§2
Zakres i cel przetwarzania danych
Podmiot przetwarzający będzie przetwarzał, powierzone na podstawie Umowy dane ……………… (*należy podać rodzaj danych np. dane zwykłe oraz dane szczególnych kategorii) dotyczące ……………. (*należy podać kategorię osób, których dane dotyczą np. pracownicy, klienci itd.) w postaci ……………….. (np. imion
i nazwisk, adresu zamieszkania, nr PESEL itd.).
Powierzone przez Administratora danych dane osobowe będą przetwarzane przez Podmiot przetwarzający wyłącznie w celu …………………..(*należy podać cel przetwarzania danych przez podmiot) np. realizacji umowy z dnia …… nr ……… w zakresie ………………………...)
§3
Obowiązki Podmiotu przetwarzającego
Podmiot przetwarzający zobowiązuje się, przy przetwarzaniu powierzonych danych osobowych, do ich zabezpieczenia poprzez stosowanie odpowiednich środków technicznych i organizacyjnych, zapewniających adekwatny stopień bezpieczeństwa odpowiadający ryzyku związanemu z przetwarzaniem danych osobowych, o których mowa w art. 32 Rozporządzenia.
Podmiot przetwarzający zobowiązuje się dołożyć należytej staranności przy przetwarzaniu powierzonych danych osobowych.
Podmiot przetwarzający zobowiązuje się do nadania upoważnień do przetwarzania danych osobowych wszystkim osobom, które będą przetwarzały powierzone dane w celu realizacji Umowy.
Podmiot przetwarzający zobowiązuje się zapewnić zachowanie w tajemnicy, (o której mowa w art. 28 ust. 3 lit. b) Rozporządzenia) przetwarzanych danych przez osoby, które upoważnia do przetwarzania danych osobowych w celu realizacji Umowy, zarówno w trakcie zatrudnienia ich w Podmiocie przetwarzającym, jak i po jego ustaniu.
Podmiot przetwarzający zobowiązuje się prowadzić rejestr wszystkich kategorii czynności przetwarzania, o którym mowa w art. 30 § 2 Rozporządzenia.
Podmiot przetwarzający po zakończeniu świadczenia usług związanych z przetwarzaniem usuwa wszelkie dane osobowe oraz usuwa wszelkie ich istniejące kopie, chyba że prawo Unii lub prawo państwa członkowskiego nakazują przechowywanie danych osobowych.
W miarę możliwości Podmiot przetwarzający pomaga Administratorowi w niezbędnym zakresie wywiązywać się z obowiązku odpowiadania na żądania osoby, której dane dotyczą oraz wywiązywania się z obowiązków określonych w art. 32-36 Rozporządzenia.
Podmiot przetwarzający zobowiązuje się do udzielenia Administratorowi, na każde żądanie, informacji na temat przetwarzania danych osobowych, o których mowa w niniejszej umowie, a w szczególności niezwłocznego przekazywania informacji o każdym przypadku naruszenia przez niego i osoby przez niego upoważnione
do przetwarzania danych osobowych obowiązków dotyczących ochrony danych osobowych.
Podmiot przetwarzający, bez zbędnej zwłoki, nie później jednak niż w ciągu 24 godzin po stwierdzeniu naruszenia, zgłosi Administratorowi danych każde naruszenie ochrony danych osobowych. Zgłoszenie powinno oprócz elementów określonych w art. 33 ust. 3 Rozporządzenia zawierać informacje umożliwiające określenie, czy naruszenie skutkuje wysokim ryzykiem naruszenia praw lub wolności osób fizycznych. Jeżeli informacji, o których mowa w art. 33 ust. 3 Rozporządzenia nie da się udzielić w tym samym czasie, Podmiot przetwarzający może je udzielać sukcesywnie bez zbędnej zwłoki.
§4
Prawo kontroli
Administrator danych oraz upoważnione podmioty zgodnie z art. 28 ust. 3 lit h) Rozporządzenia mają prawo kontroli lub audytu, czy środki zastosowane przez Podmiot przetwarzający przy przetwarzaniu i zabezpieczeniu powierzonych danych osobowych spełniają postanowienia Umowy.
Podmiot przetwarzający umożliwi Administratorowi lub upoważnionym podmiotom, w miejscach, w których są przetwarzane powierzone dane osobowe, dokonanie kontroli lub audytu zgodności przetwarzania powierzonych danych osobowych z ustawą o ochronie danych osobowych, Rozporządzeniem, przepisami prawa powszechnie obowiązującego dotyczącymi ochrony danych osobowych oraz z Umową. Zawiadomienie  o zamiarze przeprowadzenia kontroli i audytu powinno być przekazane Podmiotowi co najmniej 5 dni roboczych przed rozpoczęciem kontroli.
W przypadku powzięcia przez Administratora danych lub upoważnione podmioty wiadomości o rażącym naruszeniu przez Podmiot przetwarzający obowiązków wynikających z ustawy o ochronie danych osobowych, Rozporządzenia, przepisów prawa powszechnie obowiązującego dotyczącego ochrony danych osobowych lub z Umowy, Administrator danych informuje Podmiot przetwarzający o wystąpieniu rażącego naruszenia ww. obowiązków. Podmiot przetwarzający umożliwi Administratorowi danych lub upoważnionym podmiotom dokonanie kontroli lub audytu. Zawiadomienie o zamiarze przeprowadzenia kontroli i audytu jest przekazywane Podmiotowi przetwarzającemu co najmniej 48 h obejmujących dni robocze przed rozpoczęciem kontroli.
Kontrolerzy Administratora danych lub upoważnionych podmiotów mają w szczególności prawo:
wstępu, w godzinach pracy Podmiotu przetwarzającego, za okazaniem imiennego upoważnienia, do pomieszczenia, w którym jest zlokalizowany zbiór powierzonych do przetwarzania danych osobowych,
oraz pomieszczenia, w którym są przetwarzane powierzone dane osobowe i przeprowadzenia niezbędnych badań lub innych czynności kontrolnych w celu oceny zgodności przetwarzania danych osobowych z ustawą o ochronie danych osobowych, Rozporządzeniem, przepisami prawa powszechnie obowiązującego dotyczącego ochrony danych osobowych oraz umową,
żądać złożenia pisemnych lub ustnych wyjaśnień przez osoby upoważnione do przetwarzania danych osobowych, przedstawiciela Podmiotu przetwarzającego oraz pracowników w zakresie niezbędnym do ustalenia stanu faktycznego,
wglądu do wszelkich dokumentów i wszelkich danych mających bezpośredni związek z przedmiotem kontroli lub audytu oraz sporządzania ich kopii,
przeprowadzania oględzin urządzeń, nośników oraz systemu informatycznego służącego
do przetwarzania danych osobowych.
Podmiot przetwarzający może zostać poddany kontroli lub audytowi zgodności przetwarzania powierzonych
do przetwarzania danych osobowych z ustawą o ochronie danych osobowych, Rozporządzeniem,  przepisami prawa powszechnie obowiązującego dotyczącymi ochrony danych osobowych w miejscach, w których są one przetwarzane przez instytucje uprawnione do kontroli lub audytu na podstawie odrębnych przepisów.
Podmiot przetwarzający zobowiązuje się do usunięcia uchybień stwierdzonych podczas kontroli w terminie wskazanym przez Administratora danych, nie dłuższym niż 7 dni.
§5
Dalsze powierzenie danych do przetwarzania
Podmiot przetwarzający może powierzyć dane osobowe objęte niniejszą Umową do dalszego przetwarzania podwykonawcom jedynie w celu wykonania Umowy, po uzyskaniu uprzedniej zgody Administratora danych.
Przekazanie powierzonych danych do państwa trzeciego może nastąpić jedynie na pisemne polecenie Administratora danych chyba, że obowiązek taki nakłada na Podmiot przetwarzający prawo Unii lub prawo
państwa członkowskiego, któremu podlega Podmiot przetwarzający. W takim przypadku przed rozpoczęciem przetwarzania Podmiot informuje Administratora danych o tym obowiązku prawnym, o ile prawo to nie zabrania udzielania takiej informacji z uwagi na ważny interes publiczny.
Podwykonawca, o którym mowa w § 5 ust. 1 Umowy, winien spełniać te same gwarancje i obowiązki jakie zostały nałożone na Podmiot przetwarzający w niniejszej Umowie.
Podmiot przetwarzający ponosi pełną odpowiedzialność wobec Administratora za nie wywiązanie się ze spoczywających na podwykonawcy obowiązków ochrony danych zgodnie z art. 28 ust. 4 Rozporządzenia i w zakresie w nim określonym.
§ 6
Odpowiedzialność Podmiotu
Podmiot przetwarzający jest odpowiedzialny za udostępnienie lub wykorzystanie danych osobowych niezgodnie z treścią Umowy, a w szczególności za udostępnienie powierzonych do przetwarzania danych osobowych osobom nieupoważnionym.
Podmiot przetwarzający zobowiązuje się do niezwłocznego poinformowania Administratora danych o jakimkolwiek postępowaniu, w szczególności administracyjnym lub sądowym, dotyczącym przetwarzania przez Podmiot przetwarzający danych osobowych określonych w Umowie, o jakiejkolwiek decyzji administracyjnej lub orzeczeniu dotyczącym przetwarzania tych danych, skierowanych do Podmiotu przetwarzającego, a także o wszelkich planowanych, o ile są wiadome, lub realizowanych kontrolach inspekcjach dotyczących przetwarzania w Podmiocie przetwarzającym tych danych osobowych, w szczególności prowadzonych przez inspektorów upoważnionych przez Prezesa Urzędu Ochrony Danych Osobowych. Niniejszy ustęp dotyczy wyłącznie danych osobowych powierzonych przez Administratora danych.
§7
Czas obowiązywania Umowy
Niniejsza Umowa obowiązuje od dnia jej zawarcia przez czas trwania umowy, o której mowa w § 2 ust. 2.
Każda ze Stron może wypowiedzieć niniejszą Umowę z zachowaniem 2 tygodniowego okresu wypowiedzenia.
§8
Rozwiązanie Umowy
Administrator danych może rozwiązać niniejszą Umowę ze skutkiem natychmiastowym, gdy Podmiot przetwarzający:
pomimo zobowiązania go do usunięcia uchybień stwierdzonych podczas kontroli lub audytu nie usunie ich w wyznaczonym terminie,
przetwarza dane osobowe w sposób niezgodny z Umową i Rozporządzeniem,
powierzył przetwarzanie danych osobowych innemu podmiotowi bez zgody Administratora danych,
znacząco wzrosło ryzyko bezpieczeństwa przetwarzania powierzonych danych osobowych.
§9
Zasady zachowania poufności
Podmiot przetwarzający zobowiązuje się do zachowania w tajemnicy wszelkich informacji, danych, materiałów, dokumentów i danych osobowych otrzymanych od Administratora danych i od współpracujących z nim osób
oraz danych uzyskanych w jakikolwiek inny sposób, zamierzony czy przypadkowy w formie ustnej, pisemnej lub elektronicznej („dane poufne”).
Podmiot przetwarzający oświadcza, że w związku ze zobowiązaniem do zachowania w tajemnicy danych poufnych nie będą one wykorzystywane, ujawniane ani udostępniane bez pisemnej zgody Administratora danych w innym celu niż wykonanie Umowy, chyba że konieczność ujawnienia posiadanych informacji wynika  z obowiązujących przepisów prawa lub Umowy.
§10
Postanowienia końcowe
Umowa została sporządzona w dwóch jednobrzmiących egzemplarzach, po jednym dla każdej ze Stron.
W sprawach nieuregulowanych zastosowanie będą miały przepisy Kodeksu cywilnego oraz Rozporządzenia.
Sądem właściwym dla rozpatrzenia sporów wynikających z niniejszej Umowy będzie sąd właściwy
dla Administratora danych.
Zmiany niniejszej Umowy wymagają zachowania formy pisemnej, pod rygorem nieważności.
Administrator danych						              	Podmiot przetwarza