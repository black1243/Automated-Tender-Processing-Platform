Załącznik nr 2 do SWZ
RZZ.271.15.2025.PJ
UMOWA NR .......
zawarta w dniu ........ pomiędzy:
Miastem Dąbrowa Górnicza, ul. Graniczna 21, 41-300 Dąbrowa Górnicza, NIP 629-246-26-89, REGON 276255312,
reprezentowanymi przez Panią Joannę Porębską – Dyrektora Technicznych Zakładów Naukowych w Dąbrowie Górniczej, ul. Emilii Zawidzkiej 10, 41-300 Dąbrowa Górnicza działającej na podstawie udzielonego jej pełnomocnictwa nr BO.0052.1.303.2024 z dnia 11 września 2024 r., zwanym dalej Zamawiającym,
a
............................................................................................................................................................................... posiadającym NIP: ................................. REGON .............................. reprezentowanym przez ............................. zwanym dalej Wykonawcą
łącznie zwanych dalej Stronami, a każda z osobna Stroną.
Niniejsza umowa będzie obowiązywała w okresie realizacji projektu pt. „Szkoła zawodowców” (umowa nr UDA-FESL.10.23-IZ.01-077B/23-00) współfinansowanego ze środków Funduszu na rzecz Sprawiedliwej Transformacji w ramach Priorytetu 10 Fundusze Europejskie na transformację, Działania 10.23 Edukacja zawodowa w procesie sprawiedliwej transformacji regionu, programu regionalnego  Fundusze Europejskie dla Śląskiego 2021-2027.
Strony postanawiają, co następuje:
§ 1
Zamawiający zleca, a Wykonawca zobowiązuje się z zachowaniem należytej staranności na rzecz Zamawiającego, na zasadach określonych w niniejszej umowie – dostarczyć przedmiot umowy opisany w załączniku nr 1.
Specyfikacja oferowanego wyposażenia zawarta została w załączniku nr 1 do niniejszej umowy. Przedmiot umowy zrealizowany zostanie przez Wykonawcę zgodnie z ofertą z dnia......
§ 2
Umowa obejmuje dostawę przedmiotu umowy przez Wykonawcę do szkoły tj. Techniczne Zakłady Naukowe (zwane zamiennie w dalszej części umowy TZN), ul. Emilii Zawidzkiej 10, 41-300 Dąbrowa Górnicza, w ramach realizacji projektu pt. „Szkoła zawodowców”.
Beneficjentem projektu jest Międzynarodowe Centrum Doskonalenia Zawodowego Sp. z o.o., ul. Celulozowa 19A/6, 87-800 Włocławek. Partnerem projektu jest Miasto Dąbrowa Górnicza ul. Graniczna 21, 41-300 Dąbrowa Górnicza - organ prowadzący Techniczne Zakłady Naukowe, ul. Emilii Zawidzkiej 10, 41-300 Dąbrowa Górnicza na zasadzie umowy partnerskiej.
Szkoła – Techniczne Zakłady Naukowe, ul. Emilii Zawidzkiej 10, 41-300 Dąbrowa Górnicza jest realizatorem projektu z ramienia Partnera – Miasta Dąbrowa Górnicza.
Wykonawca zobowiązuje się dostarczyć przedmiot zamówienia w ciągu ........... tygodni licząc od dnia po podpisaniu umowy.
Po zamontowaniu i uruchomieniu sprzętu Wykonawca dokona konfiguracji zgodnie z przeznaczeniem.
Wykonawca oświadcza, że sprzęt będący przedmiotem umowy odpowiada standardom jakościowym i technicznym przewidzianym dla zadań, jakie określił Zamawiający.
Wykonawca zobowiązany jest do dostawy przedmiotu zamówienia na własny koszt i własnymi siłami.
Wykonawca zobowiązuje się dostarczyć przedmiot umowy fabrycznie nowy, bez wad z kartami gwarancyjnymi wyrobów wraz z informacją o warunkach udzielonej gwarancji oraz sposobie postępowania w przypadku konieczności uruchomienia procedury gwarancyjnej przed producentem.
Wykonawca winien dostarczyć zamówiony sprzęt Zamawiającemu po uprzednim telefonicznym ustaleniu terminu dostawy z co najmniej 2-dniowym wyprzedzeniem.
Wykonawca udzieli Zamawiającemu i tym samym ostatecznemu użytkownikowi (szkole) zakupionego sprzętu 36-miesięcznej gwarancji (dla komputerów, monitorów, drukarek) oraz 24-miesięcznej gwarancji (dla projektora, myszy, klawiatur, podkładek pod mysz) która będzie obowiązywać od dnia podpisania „Protokołu zdawczo-odbiorczego” oraz 24-miesięcznej rękojmi za wady na zakupione urządzenia, która będzie obowiązywać od dnia podpisania „Protokołu zdawczo-odbiorczego”. W sytuacji, gdy okres gwarancji udzielonej przez producenta jest dłuższy od gwarancji udzielonej przez Wykonawcę, obowiązuje okres gwarancji udzielonej przez producenta.
W okresie udzielonej gwarancji Wykonawca zobowiązany jest do udzielania pomocy telefonicznej użytkownikom podczas eksploatacji sprzętu zakupionego przez Zamawiającego oraz do świadczenia serwisu gwarancyjnego, obejmującego również dojazd i transport, polegającego na usunięciu wad w drodze naprawy lub na wymianie urządzeń albo ich części na wolne od wad, na warunkach opisanych w osobnej umowie.
§ 3
Zamawiający, z zastrzeżeniem postanowień niniejszego paragrafu, za wykonanie przedmiotu umowy określonego w § 1 oraz załączniku nr 1 do umowy zapłaci Wykonawcy wynagrodzenie w łącznej kwocie do ......................  brutto, (słownie: ....................................................................................).
Wynagrodzenie płatne będzie przelewem na rachunek bankowy Wykonawcy wskazany na fakturze w terminie 30 dni od daty doręczenia prawidłowo wystawionej faktury do siedziby Zamawiającego, z zastrzeżeniem ust. 8.
Podstawą do wystawienia faktury będzie potwierdzenie zrealizowania dostawy protokołem zdawczo odbiorczym przyjęcia przedmiotu umowy bez zastrzeżeń podpisanym przez Wykonawcę i Zamawiającego. Wykonawca będzie mógł wystawić fakturę po zrealizowaniu zadania objętego niniejszą umową, tj. dostawy sprzętu dla uczniów/uczennic do pracowni zawodowej zgodnie ze szczegółowym opisem przedmiotu zamówienia będącym załącznikiem nr 1 do niniejszej umowy.
Rachunek bankowy jest rachunkiem do prowadzonej działalności gospodarczej Wykonawcy.
Do rachunku bankowego prowadzony jest rachunek VAT, zgodnie z art. 62a ust.1 ustawy Prawo bankowe.
Faktury będą wystawiane na:
Nabywca: Miasto Dąbrowa Górnicza, ul. Graniczna 21, 41-300 Dąbrowa Górnicza
NIP: 6292462689
Odbiorca: Techniczne Zakłady Naukowe w Dąbrowie Górniczej, ul. Emilii Zawidzkiej 10, 41-300 Dąbrowa Górnicza.
W przypadku, gdy Zamawiający odmówi podpisania protokołu lub wniesie zastrzeżenia, z uwagi na wady dostarczonego przedmiotu umowy lub braki ilościowe, Wykonawca zobowiązany jest wymienić dostarczony przedmiot umowy na wolny od wad lub dostarczyć odpowiednią ilość przedmiotu umowy, w terminie wyznaczonym przez Zamawiającego, na swój koszt i ryzyko.
W przypadku braku środków finansowych na wyodrębnionym rachunku projektowym projektu pt. „Szkoła zawodowców” wynagrodzenie płatne będzie Wykonawcy w terminie 5 dni od daty wpływu transzy dotacji na rachunek powyższego projektu. W takim przypadku Zamawiający zobowiązany jest poinformować Wykonawcę o braku środków na rachunku bankowym, jak również o wpływie środków finansowych z Instytucji Zarządzającej.
Wynagrodzenie Wykonawcy w ramach niniejszej umowy jest współfinansowane ze środków Unii  Europejskiej w ramach Funduszu na rzecz Sprawiedliwej Transformacji.
§ 4
Wykonawca zobowiązuje się do utrzymania w tajemnicy wszelkich danych o Zamawiającym oraz informacji, które uzyskał w celu realizacji niniejszej umowy.
§ 5
Wykonawca zapłaci Zamawiającemu karę umowną w wysokości 20% wynagrodzenia brutto określonego w § 3 ust. 1 w przypadku odstąpienia przez którąkolwiek ze stron od umowy z przyczyn, za które odpowiedzialność ponosi Wykonawca.
Wykonawca zapłaci Zamawiającemu karę umowną w wysokości 0,4% ceny brutto określonej w § 3 ust. 1 za każdy dzień zwłoki w wykonaniu umowy, liczony od upłynięcia terminu wykonania przedmiotu zamówienia, o którym mowa w § 2 ust 4.
Zamawiający zapłaci Wykonawcy karę umowną w wysokości 20% wynagrodzenia brutto określonego w § 3 ust. 1 w przypadku odstąpienia przez którąkolwiek ze stron od umowy z przyczyn, za które odpowiedzialność ponosi Zamawiający.
Łączną maksymalną wysokość kar umownych, których mogą dochodzić strony określa się na 40 % wynagrodzenia brutto, o którym mowa w § 3 ust. 1.
Strony mają prawo dochodzenia odszkodowania uzupełniającego przenoszącego wysokość zastrzeżonych kar umownych, o których mowa w ust. 1 oraz 2 niniejszego paragrafu na zasadach ogólnych.
W przypadku niewykonania lub nienależytego wykonania przez Wykonawcę zobowiązania będącego przedmiotem umowy lub naruszenia jakichkolwiek obowiązków wynikających z umowy, Wykonawca jest zobowiązany do pokrycia wynikłej szkody w pełnej wysokości bez względu na wysokość zastrzeżonych kar umownych.
§ 6
Wykonawca jest odpowiedzialny względem Zamawiającego za wszelkie wady fizyczne dostarczonych sprzętów i wyposażenia.
Wykonawca jest odpowiedzialny względem Zamawiającego za wszelkie wady prawne dostarczonych urządzeń, w tym za ewentualne roszczenia osób trzecich wynikające z naruszenia praw własności intelektualnej lub przemysłowej, pozostające w związku z wprowadzeniem urządzeń będących przedmiotem umowy na terytorium Rzeczypospolitej Polskiej.
§7
Wykonawca oświadcza, że dostarczany przedmiot umowy, o którym mowa w §1 jest dobrej jakości oraz zobowiązuje się do świadczenia gwarancji na następujących warunkach:
Ujawnione w okresie gwarancji wady/usterki elementów przedmiotu umowy będą bezpłatnie usuwane (naprawiane) na koszt Wykonawcy w terminie nieprzekraczającym 14 dni licząc od zgłoszenia usterki.
Wady elementów przedmiotu umowy będą zgłaszane listownie, telefonicznie lub e-mailem pod numer telefonu i adres podane przez Wykonawcę.
Usługi serwisowe świadczone będą w siedzibie TZN w Dąbrowie Górniczej, lub w przypadku konieczności realizacji usługi serwisowej poza powyższą lokalizacją sprzęt zabierany będzie na koszt Wykonawcy.
Gwarancji nie będą podlegały uszkodzenia sprzętu powstałe na skutek:
działania siły wyższej (pożar, powódź, i inne) po przyjęciu sprzętu przez Zamawiającego,
eksploatacji niezgodnej z instrukcją obsługi,
uszkodzeń mechanicznych, powstałych z winy użytkownika.
Inne szczegółowe warunki świadczenia serwisu gwarancyjnego określają dokumenty gwarancyjne dostarczone wraz z urządzeniami. Zapisy zawarte w niniejszej umowie, dotyczące gwarancji, zmieniają w tym zakresie mniej korzystne postanowienia zawarte w dokumentach gwarancyjnych.
Wszelkie koszty związane ze świadczeniem gwarancji ponosi Wykonawca, w tym w szczególności koszt dojazdu, odbioru oraz zwrotu naprawianego sprzętu.
Bieg gwarancji rozpoczyna się od dnia podpisania „Protokołu zdawczo-odbiorczego”.
W sytuacji, gdy okres gwarancji udzielonej przez producenta jest dłuższy od gwarancji udzielonej przez Wykonawcę, obowiązuje okres gwarancji udzielonej przez producenta.
Zamawiający dopuszcza realizację zobowiązań gwarancyjnych Wykonawcy przez producenta sprzętu lub serwis autoryzowany przez producenta.
Wykonawca udziela Zamawiającemu 24-miesięcznej rękojmi za wady na dostarczony przedmiot umowy, która będzie obowiązywać od dnia podpisania „Protokołu zdawczo-odbiorczego”.
§ 8
Ze strony Zamawiającego osobą upoważnioną do kontaktów z Wykonawcą w zakresie wykonywania obowiązków umownych będzie: ………………………………………………, e-mail:  ………………, tel.: ………………..
Ze strony Wykonawcy osobą upoważnioną do kontaktów z Zamawiającym w zakresie wykonywania obowiązków umownych będzie ………………………………………………, e-mail:  ………………, tel.: ………………..
§ 9
Strony zgodnie wyłączają możliwość wypowiedzenia niniejszej umowy bez ważnych powodów.
Strony zgodnie ustalają, że w szczególności za ważne powody uzasadniające wypowiedzenie umowy uważane będą poniższe:
Wykonawca może wypowiedzieć niniejszą umowę w sytuacji, kiedy Zamawiający pozostaje w zwłoce z obowiązkiem zapłaty wynagrodzenia Wykonawcy ponad trzydzieści dni mimo posiadania przez Beneficjenta projektu pt. „Szkoła zawodowców” środków na wyodrębnionym rachunku projektowym,
Zamawiający może wypowiedzieć niniejszą umowę, w przypadku zakończenia działalności przez Zamawiającego,
Wykonawca może wypowiedzieć niniejszą umowę, w przypadku zakończenia działalności Wykonawcy, postawienia w stan upadłości lub utraty uprawnień do handlu sprzętem będących przedmiotem umowy,
Zamawiający może wypowiedzieć niniejszą umowę, jeżeli Wykonawca nie zapewnia określonej
w umowie należytej jakości lub nie zapewnia terminowości co do przedmiotu umowy określonego
w § 1 umowy lub narusza inne obowiązki wynikające z niniejszej umowy,
Zamawiający może wypowiedzieć niniejszą umowę w przypadku rozwiązania umowy o dofinansowanie projektu pt. „Szkoła zawodowców” przez Instytucję Zarządzającą - Województwo Śląskie,
Zamawiający może wypowiedzieć niniejszą umowę, w przypadku, gdy Miasto Dąbrowa Górnicza, wycofa się z projektu o którym mowa w § 1 umowy przed jego rozpoczęciem lub na którymkolwiek z etapów jego realizacji,
W przypadku wypowiedzenia umowy przez Zamawiającego, na podstawie wyżej określonych przepisów niniejszego paragrafu, Wykonawca z tytułu wypowiedzenia umowy zobowiązuje się nie dochodzić od Zamawiającego żadnych roszczeń odszkodowawczych.
§ 10
Dopuszczalne będą zmiany postanowień zawartej umowy w zakresie zmiany wynagrodzenia brutto w przypadku zmiany stawki podatku od towarów i usług – obniżenie lub podwyższenie wynagrodzenia należnego Wykonawcy nastąpi o kwotę odpowiadającą różnicy pomiędzy kwotą podatku, jaką Wykonawca byłby zobowiązany zapłacić tytułem podatku w momencie zawarcia umowy a kwotą podatku, jaką Wykonawca będzie zobowiązany zapłacić po zmianie stawki podatku od towarów i usług.
§ 11
Niniejsza umowa wchodzi w życie z dniem podpisania.
Wykonawca oświadcza, że w chwili zawierania niniejszej umowy nie jest prowadzone przeciw niemu postępowanie upadłościowe, a prowadzona działalność gospodarcza obejmuje usługi w zakresie objętym niniejszą umową.
Niniejsza umowa została sporządzona w zgodzie i podlega przepisom prawa polskiego. W zakresie nieuregulowanym niniejszą umową stosuje się powszechnie obowiązujące przepisy prawa, w szczególności Kodeksu Cywilnego.
Jakiekolwiek zmiany niniejszej umowy wymagają formy pisemnej i zgody obu Stron, pod rygorem nieważności.
Strony zobowiązują się, iż będą dążyły do rozwiązania wszelkich sporów powstałych na tle i w związku z realizacją niniejszej umowy w sposób polubowny, na drodze negocjacji.
Jeśli jednak nie dojdzie do porozumienia w tej drodze w ciągu 14 dni, to spór może być przez każdą ze Stron przedłożony do rozstrzygnięcia przez sąd powszechny właściwy ze względu na siedzibę Zamawiającego.
Niniejsza umowa została sporządzona w dwóch jednobrzmiących egzemplarzach, w języku polskim,
po jednym dla każdej ze Stron.
Załączniki:
Wypełniony opis przedmiotu zamówienia - Załącznik nr 1
Wypełniony Formularz oferty - Załącznik nr 2
ZAMAWIAJĄCY							WYKONAWCA