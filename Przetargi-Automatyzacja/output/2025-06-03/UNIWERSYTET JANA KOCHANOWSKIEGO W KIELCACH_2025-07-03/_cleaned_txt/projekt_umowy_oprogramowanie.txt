Projekt umowy
Umowa nr ADP.2301.   .2025
zawarta w dniu ……………… 2025 r. w Kielcach pomiędzy
Uniwersytetem Jana Kochanowskiego w Kielcach z siedzibą w Kielcach (25-369), ul. Żeromskiego 5, reprezentowanym przez:
zwanym w treści umowy „Zamawiającym”,
a
(w przypadku przedsiębiorcy wpisanego do KRS)
....................................................................., z siedzibą w ............................... przy ulicy ......................., wpisaną do rejestru przedsiębiorców prowadzonego przez Sąd Rejonowy ............................................. Wydział Gospodarczy Krajowego Rejestru Sądowego pod numerem KRS: ..............., wysokość kapitału zakładowego ………………, w przypadku spółki akcyjnej wysokość kapitału zakładowego………….………….. i kapitału wpłaconego ……………………, reprezentowaną przez:
zwaną w treści umowy „Wykonawcą”,
(w przypadku przedsiębiorcy wpisanego do  Centralnej Ewidencji i Informacji o Działalności Gospodarczej Rzeczypospolitej Polskiej) (imię i nazwisko) …………………., przedsiębiorcą działającym pod firmą ……………… z siedzibą w ……………… przy ulicy ……………………, wpisanym do Centralnej Ewidencji i Informacji o Działalności Gospodarczej Rzeczypospolitej Polskiej, numer NIP: …………….., numer REGON: …………….., zwanym w dalszej części „Wykonawcą”, reprezentowanym przez:
zwanym w treści umowy „Wykonawcą”,
Umowa zostaje zawarta dla postępowania prowadzonego na podstawie art. 132 ustawy z dnia 11 września 2019 roku Prawo zamówień publicznych (Dz. U. 2024 poz. 1320), w ramach projektu: „Kreator kariery - zbuduj swoją przyszłość zawodową z UJK w Kielcach”, współfinansowanego ze środków Europejskiego Funduszu Społecznego Plus (EFS+) na podstawie umowy nr FERS.01.05-IP.08-0256/23-00 zawartej z Narodowym Centrum Badań i Rozwoju.
§ 1.
Przedmiot umowy
Przedmiotem niniejszej umowy jest dostawa wieczystej licencji oprogramowania do projektowania graficznego do pracowni komputerowej Uniwersytetu Jana Kochanowskiego w Kielcach, umożliwiającego instalację na co najmniej 12 stanowiskach komputerowych, spełniającego wymagania i funkcjonalności wskazane w opisie przedmiotu zamówienia oraz ofercie Wykonawcy, które stanowią integralną część umowy.
Wykonawca dostarczy Zamawiającemu oprogramowanie wraz z licencją i kluczami do licencji.
Wykonawca przekaże Zamawiającemu oprogramowanie w pełni sprawne i wolne od błędów (tj. egzemplarz instalacyjny oprogramowania będzie czytelny dla systemu operacyjnego dla którego oprogramowanie jest przeznaczone).
§ 2.
Termin realizacji
Dostawa oprogramowania wraz z licencją nastąpi w terminie do 8 tygodni, licząc od daty zawarcia niniejszej umowy.
Wykonawca jest zobowiązany do poinformowania Zamawiającego o terminie dostawy na 2 dni robocze przed planowanym terminem dostawy.
§ 3.
Warunki płatności
Wynagrodzenie Wykonawcy za wykonanie przedmiotu umowy ustala się na kwotę brutto: .....................zł, w tym należny podatek VAT.
Zamawiający dokona płatności przelewem na rachunek bankowy Wykonawcy, wskazany na fakturze, w terminie 30 dni od  daty dostarczenia Zamawiającemu prawidłowo wystawionej faktury.
Podstawą do wystawienia faktury VAT na płatnika – Zamawiającego, jest należyte wykonanie umowy w zakresie dostawy oprogramowania z dostępem do wszystkich wskazanych w opisie przedmiotu zamówienia funkcjonalności dla użytkowników Zamawiającego oraz podpisany przez wyznaczone osoby protokół odbioru.
Przez należyte wykonanie umowy w zakresie sprzedaży i dostarczenia oprogramowania, Strony rozumieją sprzedaż i dostarczenie oprogramowania, zgodnie z wymaganiami określonymi w Opisie przedmiotu zamówienia.
W przypadku nieterminowej zapłaty faktury, Wykonawcy przysługuje prawo naliczania ustawowych odsetek za opóźnienie.
§ 4.
Oświadczenia Wykonawcy
Na mocy niniejszej umowy Wykonawca zapewni udzielenie Zamawiającemu niewyłącznej licencji na korzystanie na terytorium Rzeczypospolitej Polskiej z oprogramowania na warunkach przewidzianych niniejszą umową oraz SWZ i zgodnie ze standardową umową licencyjną producenta oprogramowania dostarczaną z oprogramowaniem.
Wykonawca oświadcza, że  jest uprawniony do wprowadzania do obrotu oprogramowania będącego przedmiotem zamówienia. Wykonawca oświadcza, że posiada niczym nieograniczone prawa do udzielenia lub zapewnienia udzielenia na rzecz Zamawiającego licencji na oprogramowanie.
Wykonawca oświadcza, że podmioty trzecie nie będą zgłaszać względem Zamawiającego żadnych roszczeń z tytułu swoich praw autorskich do oprogramowania (zarówno osobistych jak i majątkowych) lub jego części.
W przypadku zgłoszenia przez podmioty trzecie względem Zamawiającego roszczeń z tytułu naruszenia praw autorskich do oprogramowania (zarówno osobistych jak i majątkowych), Zamawiający zobowiązany jest do niezwłocznego poinformowania Wykonawcy o takim zgłoszeniu oraz przekazania Wykonawcy wszelkich informacji i dokumentów związanych ze zgłoszonymi roszczeniami.
Jeżeli Zamawiający poinformuje Wykonawcę o jakichkolwiek roszczeniach osób trzecich zgłaszanych wobec Zamawiającego w związku z oprogramowaniem, w szczególności zarzucających naruszenie praw własności intelektualnej, Wykonawca zobowiązuje się udzielić Zamawiającemu wszelkiej niezbędnej i żądanej przez Zamawiającego pomocy zmierzającej do wykazania bezzasadności tychże roszczeń lub podejmie działania mające na celu zażegnanie sporu. W razie wytoczenia przeciwko Zamawiającemu powództwa z tytułu naruszenia praw własności intelektualnej, Wykonawca wstąpi do postępowania w charakterze strony pozwanej, a w razie braku takiej możliwości wystąpi z interwencją uboczną po stronie Zamawiającego. Zamawiający zobowiązuje się do bezzwłocznego poinformowania Wykonawcy o takich roszczeniach i umożliwi Wykonawcy pełny i aktywny udział w postępowaniu dotyczącym tych roszczeń. W razie niewykazania bezzasadności takich roszczeń mimo pomocy Wykonawcy, Wykonawca zaspokoi roszczenia orzeczone wobec Zamawiającego prawomocnym orzeczeniem sądu, w związku z czym Wykonawca zobowiązany będzie do pokrycia Zamawiającemu wszelkich szkód, w tym kosztów procesu, kosztów pomocy prawnej, oraz zasądzonych lub uzgodnionych w ugodzie kwot pieniężnych, do zapłaty których Zamawiający zobowiązany będzie w wypadku wystąpienia z roszczeniami przez podmioty trzecie. Ponadto na czas trwania dochodzenia roszczeń przez osoby trzecie, Wykonawca na swój własny koszt zapewni Zamawiającemu możliwość korzystania z oprogramowania (również innego niż zaoferowane w ofercie), które będzie zgodne z umową oraz wymaganiami SWZ, a także będzie wolne od roszczeń osób trzecich. W przypadku braku realizacji obowiązku, o którym mowa w zdaniu poprzednim, Wykonawca będzie zobowiązany do zapłaty na rzecz Zamawiającego kary umownej w wysokości 10% kwoty brutto określonej w § 3 ust. 1
W przypadku, gdy dostarczony przedmiot umowy jest obciążony wadami fizycznymi lub prawnymi, Wykonawca jest zobowiązany do ich usunięcia w terminie nie dłuższym niż 3 dni kalendarzowe od daty zawiadomienia przez Zamawiającego. Przez „wady fizyczne” należy rozumieć że pobrany przez Zamawiającego ze stron internetowych wskazanych przez Wykonawcę egzemplarz instalacyjny oprogramowania nie jest czytelny dla systemu operacyjnego dla którego oprogramowanie jest przeznaczone.
Wykonawca oświadcza, że udziela … miesięcznej gwarancji na oprogramowanie, w ramach której zobowiązany jest do zapewnienia Zamawiającemu dostępu do aktualizacji oprogramowania w ramach wynagrodzenia określonego w § 3 oraz do świadczenia usługi wsparcia technicznego dotyczącego instalacji, konfiguracji oraz rozwiązywania problemów wynikających z błędów oprogramowania, dostępnego w dni robocze w godzinach od 8.00 do 16.00 telefonicznie pod nr ………………………… lub pod adresem email …………………. . Pomoc techniczna obejmuje sytuacje, kiedy program nie działa lub działa niepoprawnie. Zgłoszenie może być składane bezpośrednio przez wyznaczonego użytkownika oprogramowania, określonego w § 5 ust. 1 pkt 1.
Wykonawca oświadcza, że udziela ….. miesięcznej gwarancji na nośniki, na których znajduje się oprogramowanie (pod warunkiem że oprogramowanie będzie dostarczane przez producenta na fizycznych nośnikach, a nie udostępniane na stronach internetowych). Jeśli oprogramowanie będzie dostarczane na nośnikach wówczas w ramach gwarancji Zamawiający może domagać się od Wykonawcy nieodpłatnej wymiany nośników oprogramowania w terminie ustalonym przez obydwie strony.
§ 5.
Osoby upoważnione
Za nadzór nad realizacją Umowy oraz współdziałanie przy jej wykonaniu odpowiadają ze strony:
Zamawiającego: Pani Iwona Kopacz-Wyrwał, tel.: 41 349 63 95, mail: iwona.kopacz@ujk.edu.pl.
Wykonawcy: Pan/i ……………….. – tel. ……………., e-mail: ……………..,
Strony mają prawo do zmiany osób wymienionych w ust. 1 lub ich danych kontaktowych. w celu dokonania powyższej zmiany wystarczające jest pisemne zawiadomienie drugiej Strony o dokonanej zmianie, bez konieczności zmiany Umowy.
O ile Umowa nie stanowi inaczej, wszelkie oświadczenia i zawiadomienia dokonywane przez Strony, a wynikające z postanowień Umowy lub związane z jej zawarciem, wykonywaniem lub rozwiązaniem, powinny być dokonywane wyłącznie w formie pisemnej.
§ 6.
Kary umowne
Ustala się odpowiedzialność Wykonawcy za niewykonanie lub nienależyte wykonanie umowy poprzez zapłatę kar umownych:
w przypadku odstąpienia od umowy przez którąkolwiek ze Stron z przyczyn dotyczących Wykonawcy, Wykonawca zapłaci Zamawiającemu karę umowną w wysokości 10% kwoty brutto określonej w § 3 ust. 1;
w przypadku zwłoki w dostawie oprogramowania do Zamawiającego w terminie,
o którym mowa w § 2 ust. 1, Wykonawca zapłaci Zamawiającemu karę umowną w wysokości 0,2% kwoty brutto określonej w § 3 ust. 1 za każdy rozpoczęty dzień zwłoki, jednak nie więcej niż 10% kwoty brutto określonej w § 3 ust. 1.
za każdy stwierdzony przypadek niezapewnienia wymaganej pomocy technicznej w ramach gwarancji, o której mowa w § 4 ust. 7 umowy, w wysokości 250,00 zł.
W przypadku odstąpienia od umowy przez którąkolwiek ze Stron z przyczyn dotyczących Zamawiającego, Zamawiający zapłaci Wykonawcy karę umowną w wysokości 10% kwoty brutto określonej w § 3 ust. 1, przy czym postanowienia tego nie stosuje się w przypadku odstąpienia przez Zamawiającego w oparciu podstawy prawne wskazane w § 9 niniejszej umowy.
Zamawiający jest uprawniony do potrącania naliczonych kar umownych z wynagrodzenia przysługującego Wykonawcy, na co Wykonawca niniejszym wyraża zgodę.
Strony mogą dochodzić na zasadach ogólnych odszkodowania przewyższającego wysokość zapłaconych kar umownych.
Całkowita łączna odpowiedzialność Strony z tytułu kar umownych w związku z umową jest ograniczona do wartości 10% wynagrodzenia brutto, o którym mowa w § 3 ust. 1 umowy.
Ciężar wykazania okoliczności uzasadniającej brak istnienia podstawy do naliczenia kary umownej obciąża tę Stronę, w stosunku do której może zostać naliczona kara umowna.
§ 7.
Zmiana umowy
Dopuszczalne są zmiany postanowień umowy w zakresie określonym w art. 455 ustawy PZP.
Wszelkie zmiany umowy następować mogą za zgodą obu stron, wyrażoną w formie pisemnego aneksu do umowy pod rygorem nieważności, chyba że umowa stanowi inaczej.
Strony dopuszczają zmianę umowy, w szczególności w następujących okolicznościach:
zmiana terminu wykonania przedmiotu umowy może nastąpić wyłącznie w przypadku wystąpienia okoliczności niezawinionych przez Wykonawcę, których mimo dołożenia należytej staranności nie można było przewidzieć, zwłaszcza będących następstwem siły wyższej. Pod pojęciem siły wyższej Strony rozumieją nadzwyczajne zdarzenie zewnętrzne, niezależne od woli Stron, którego Strona nie mogła przewidzieć oraz któremu nie mogła zapobiec, a które faktycznie bezpośrednio uniemożliwia lub zasadniczo utrudnia realizację przedmiotu umowy, w szczególności: wojnę, przewrót, zamieszki, rebelia, strajk w branżach mających zasadniczy wpływ na terminową realizację przedmiotu niniejszej umowy, decyzje odpowiednich władz mające wpływ na wykonanie niniejszej umowy,
zmiany podwykonawców, w tym podwykonawców na zasobach, których Wykonawca opierał się wykazując spełnianie warunków udziału w postępowaniu, pod warunkiem, że nowy podwykonawca wykaże spełnianie warunków w zakresie nie mniejszym niż wymagane w dokumentach zamówienia (taka zmiana nie wymaga aneksu),
zmiana oprogramowania jeżeli zaproponowane w ofercie zostanie wycofane z produkcji lub zastąpione  nowszą wersją – pod warunkiem, że nie będzie gorsze niż to wskazane w SWZ oraz gwarantować będzie zachowanie parametrów i funkcjonalności opisanych w SWZ Wykonawca w tym przypadku musi wykazać, że oferowane przez niego oprogramowanie spełnia wymagania określone przez Zamawiającego oraz uzyskać zgodę Zamawiającego na taką zmianę. Taka zmiana nie może skutkować zwiększeniem ceny za dostarczane oprogramowanie. Taka zmiana nie wymaga aneksu do umowy,
zmiany dotyczące nazwy, siedziby Stron lub ich formy organizacyjno-prawnej, numerów kont bankowych w trakcie trwania umowy oraz innych danych identyfikacyjnych.
W przypadku konieczności wprowadzenia zmian do umowy na skutek okoliczności, o których mowa w ust.3, Strona która poweźmie o nich wiadomość zobowiązana jest niezwłocznie poinformować o tym pisemnie drugą stronę.
Okoliczności stanowiące podstawę zmiany umowy powinny być uzasadnione i udokumentowane przez Stronę występującą z propozycja zmiany umowy.
Zmiany umowy, o których mowa w niniejszym paragrafie, powinny nastąpić w formie pisemnego aneksu (chyba że umowa wyłącza obowiązek sporządzenia aneksu w przypadku dokonywania określonej zmiany), sporządzonego przez Zamawiającego i podpisanego przez Strony umowy, pod rygorem nieważności.
§ 8.
Podwykonawcy
W przypadku powierzenia przez Wykonawcę podwykonawcom części zamówienia Wykonawca bierze na siebie odpowiedzialność za wykonanie prac powierzonych podwykonawcy, za które będzie odpowiadał przed Zamawiającym jak za działania własne.
Umowa o podwykonawstwo nie może zawierać postanowień kształtujących prawa i obowiązki podwykonawcy, w zakresie kar umownych oraz postanowień dotyczących warunków wypłaty wynagrodzenia, w sposób dla niego mniej korzystny niż prawa i obowiązki wykonawcy, ukształtowane postanowieniami umowy zawartej między Zamawiającym a Wykonawcą.
§ 9.
Odstąpienie od  umowy
Zamawiającemu przysługuje prawo do odstąpienia od niniejszej umowy, w przypadkach i na zasadach określonych w art. 456 PZP.
Zamawiającemu przysługuje prawo do odstąpienia od umowy również w przypadku, jeżeli zwłoka Wykonawcy w dotrzymaniu terminu, o którym mowa w § 2 ust. 1, wyniesie co najmniej 30 dni, wówczas odstąpienie od umowy przez Zamawiającego będzie rozumiane jako dokonane z przyczyn dotyczących Wykonawcy, a Zamawiający będzie uprawniony do naliczenia kary umownej, o której mowa w § 6 ust. 1 pkt 1 umowy.
Oświadczenie o odstąpieniu od niniejszej umowy należy złożyć drugiej Stronie w formie pisemnej pod rygorem nieważności. Oświadczenie to musi zawierać uzasadnienie. Oświadczenie może być złożone w terminie 30 dni od powzięcia wiadomości o zaistnieniu przyczyny będącej podstawą do odstąpienia.
§ 10.
Wykonawca zobowiązuje się do zachowania w tajemnicy wszelkich informacji uzyskanych w trakcie realizacji umowy z wyjątkiem informacji, których ujawnienia wymagają przepisy ustaw, ale tylko w niezbędnym do tego obowiązku zakresie.
Wszelkie informacje związane z ochroną osób i mienia, oraz wskazane w art. 381 ust 1 ustawy z dnia 20 lipca 2018 r. Prawo o szkolnictwie wyższym i nauce (Dz.U. z 2024 poz. 1571), stanowią tajemnicę Zamawiającego w rozumieniu przepisów ustawy z dnia 16 kwietnia 1993 roku o zwalczaniu nieuczciwej konkurencji (Dz. U. z 2022 r., poz. 1233).
Przekazanie, ujawnienie lub wykorzystanie informacji, o których mowa w ust. 2, w zakresie wykraczającym poza cel umowy, będzie stanowiło czyn nieuczciwej konkurencji i może wiązać się z odpowiedzialnością cywilną lub karną, określoną w art. 18 lub art. 23 ustawy o zwalczaniu nieuczciwej konkurencji.
§ 11.
Wykonawca oświadcza, że jest rzeczywistym właścicielem należności wynikającej z niniejszej umowy:
w rozumieniu art. 4a pkt. 29 ustawy z dnia 15 lutego 1992 r. o podatku dochodowym od osób prawnych (Dz. U. z 2025 r., poz. 278) lub
w rozumieniu art. 5a pkt 33d ustawy z dnia 26 lipca 1991 r. o podatku dochodowym od osób fizycznych (Dz. U. z 2025 r., poz. 163),
w zależności od  tego, która ustawa znajduje zastosowanie w stosunku do Wykonawcy.
W razie zmiany okoliczności, o której mowa w ust. 1, Wykonawca niezwłocznie poinformuje o tym Zamawiającego.
Na żądanie Zamawiającego, Wykonawca niezwłocznie przedstawi dodatkowe dokumenty oraz informacje, dotyczące rezydencji rzeczywistego właściciela.
§ 12.
Postanowienia końcowe
Ewentualna nieważność jednego lub kilku postanowień niniejszej umowy nie wpływa na ważność umowy w całości. w takim przypadku Strony zastąpią nieważne postanowienie, postanowieniem zgodnym z celem i innymi postanowieniami umowy.
W odniesieniu do danych osobowych przetwarzanych na potrzeby realizacji niniejszej umowy Strony zobowiązują się do przestrzegania przepisów prawa powszechnego, w tym w szczególności rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych osobowych; RODO).
Przed udostępnieniem Zamawiającemu danych osobowych pracowników lub innych osób, którymi Wykonawca będzie się posługiwał przy wykonywaniu Umowy, Wykonawca przekaże każdej z tych osób informacje wymagane przepisami dotyczącymi ochrony danych osobowych, a także poinformuje iż klauzule informacyjne Zamawiającego są dostępne na stronie internetowej https://bip.ujk.edu.pl/odo_klauzule_informacyjne_rodo.html.
Wszelkie spory powstałe na tle wykonania Umowy Strony zobowiązują się rozstrzygać polubownie, a w przypadku braku możliwości polubownego rozstrzygnięcia sporów będą one rozstrzygane przez sąd powszechny właściwy dla siedziby Zamawiającego.
Wykonawca, bez pisemnej zgody Zamawiającego, nie może przenosić na osoby trzecie praw i obowiązków wynikających z Umowy, ani dokonać przelewu wierzytelności z niej wynikających.
W sprawach nieuregulowanych Umową stosuje się przepisy powszechnie obowiązujące, w szczególności przepisy Ustawy i Kodeksu cywilnego.
Załączniki stanowią integralną część Umowy.
Umowa została sporządzona w trzech jednobrzmiących egzemplarzach, jeden egzemplarz dla Wykonawcy, dwa egzemplarze dla Zamawiającego.
Umowa została sporządzona w formie elektronicznej z użyciem kwalifikowalnych podpisów elektronicznych.
Umowa zostaje zawarta i wchodzi w życie z dniem podpisania przez ostatnią ze Stron.
ZAMAWIAJĄCY:  					     			WYKONAWCA: