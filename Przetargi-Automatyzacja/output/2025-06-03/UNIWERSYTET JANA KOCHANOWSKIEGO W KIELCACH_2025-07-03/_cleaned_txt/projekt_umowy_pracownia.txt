Projekt umowy
Umowa nr ADP.2301.   .2025
zawarta w dniu ……………… 2025 r. w Kielcach pomiędzy
Uniwersytetem Jana Kochanowskiego w Kielcach z siedzibą w Kielcach (25-369), ul. Żeromskiego 5, reprezentowanym przez:
zwanym w treści umowy „Zamawiającym”,
a
(w przypadku przedsiębiorcy wpisanego do KRS)
....................................................................., z siedzibą w ............................... przy ulicy ......................., wpisaną do rejestru przedsiębiorców prowadzonego przez Sąd Rejonowy ............................................. Wydział Gospodarczy Krajowego Rejestru Sądowego pod numerem KRS: ..............., wysokość kapitału zakładowego ………………, w przypadku spółki akcyjnej wysokość kapitału zakładowego………….………….. i kapitału wpłaconego ……………………, reprezentowaną przez:
zwaną w treści umowy „Wykonawcą”,
(w przypadku przedsiębiorcy wpisanego do  Centralnej Ewidencji i Informacji o Działalności Gospodarczej Rzeczypospolitej Polskiej) (imię i nazwisko) …………………., przedsiębiorcą działającym pod firmą ……………… z siedzibą w ……………… przy ulicy ……………………, wpisanym do Centralnej Ewidencji i Informacji o Działalności Gospodarczej Rzeczypospolitej Polskiej, numer NIP: …………….., numer REGON: …………….., zwanym w dalszej części „Wykonawcą”, reprezentowanym przez:
zwanym w treści umowy „Wykonawcą”,
Umowa zostaje zawarta dla postępowania prowadzonego na podstawie art. 132 ustawy z dnia 11 września 2019 roku Prawo zamówień publicznych (Dz. U. 2024 poz. 1320), w ramach projektu: „Kreator kariery - zbuduj swoją przyszłość zawodową z UJK w Kielcach”, współfinansowanego ze środków Europejskiego Funduszu Społecznego Plus (EFS+) na podstawie umowy nr FERS.01.05-IP.08-0256/23-00 zawartej z Narodowym Centrum Badań i Rozwoju
§ 1.
Przedmiotem umowy jest zakup wraz z dostawą nowych urządzeń komputerowych / nowych urządzeń drukujących, zwanych dalej „sprzętem”, zgodnie z opisem zawartym w Specyfikacji Warunków Zamówienia i w ofercie Wykonawcy, stanowiącymi integralną część niniejszej umowy.
Przedmiot umowy obejmuje zakup wraz z dostawą do siedziby Zamawiającego, w miejscu wskazanym przez Zamawiającego, w cenach zgodnych z ofertą. Cena  w czasie obowiązywania umowy nie może ulec zmianie.
Wykonawca oświadcza, że przedmiot umowy jest fabrycznie nowy, nieużywany, pochodzi z bieżącej produkcji, pełnowartościowy, niewadliwy, kompletny (bez konieczności zakupu dodatkowych elementów przez Zamawiającego), wyposażony we wszystkie elementy niezbędne do zainstalowania i dopuszczenia do użytku, zgodnie z obowiązującymi przepisami, odpowiada standardom jakościowym i technicznym, wynikającym z funkcji i przeznaczenia (posiada wymagane prawem atesty i certyfikaty) oraz jest wolny od wad fizycznych i prawnych, tj. nieobciążony prawami osób trzecich.
Wszystkie czynności objęte niniejszą umową, w tym dostarczenie sprzętu, Wykonawca zrealizuje w terminie maksymalnym: 8 tygodni, licząc od daty zawarcia umowy.
Wykonawca, nie później niż na 2 dni przed planowanym terminem dostarczenia sprzętu, zobowiązany jest zawiadomić Zamawiającego o gotowości jego dostarczenia, pisemnie, faksem lub drogą elektroniczną.
Zamawiający niezwłocznie, nie później niż w ciągu 2 dni od daty otrzymania od Wykonawcy zawiadomienia, o którym mowa w ust. 5, potwierdza jego przyjęcie i potwierdza gotowość Zamawiającego do odbioru sprzętu.
Uwzględniając postanowienia, o których mowa w ust. 4, ust. 5 oraz ust. 6 umowy, Strony ustalają konkretną datę (dzień) dostarczenia sprzętu.
Zaleca się, aby dostarczony sprzęt był odpowiednio zabezpieczony do transportu w celu wyeliminowania uszkodzenia sprzętu w czasie transportu. Odpowiedzialność za uszkodzenia sprzętu w czasie transportu ponosi Wykonawca.
Wykonawca  zapewnia przekazanie do użytku sprzętu będącego przedmiotem zamówienia oraz przeprowadzenie instruktarzu z obsługi dla wyznaczonych pracowników  UJK w Kielcach w zakresie bezpiecznego i właściwego użytkowania dostarczonego sprzętu, w tym zapoznania się ze wszystkimi funkcjami, serwisem i konserwacją urządzeń.
Zamawiający zastrzega sobie możliwość braku odbioru lub zwrotu dostarczonego przedmiotu umowy (lub jego części), niespełniającego wymogów jakościowych, opisanych w opisie przedmiotu zamówienia, formularzu ofertowym, lub SWZ. W przypadku stwierdzenia, że dostarczony przedmiot umowy (lub jego część):
jest uszkodzony, posiada wady uniemożliwiające używanie, a wady i uszkodzenia te nie powstały z winy Zamawiającego lub,
nie spełnia wymagań Zamawiającego określonych w SWZ i załącznikach lub,
nie odpowiada przedmiotowi zamówienia pod względem jakości, trwałości, funkcjonalności lub parametrom technicznym,
Wykonawca  wymieni je na nowe, prawidłowe, na własny koszt  w terminie 7 dni od zgłoszenia przez Zamawiającego.
Wykonawca jest odpowiedzialny za całokształt zamówienia, w tym za przebieg oraz terminowe wykonanie, jakość, zgodność z warunkami technicznymi, jakościowymi i obowiązującymi w tym zakresie przepisami.
§ 2.
Wartość umowy obejmuje wszystkie koszty związane z jej realizacją, łącznie z transportem, rozładunkiem, wniesieniem sprzętu do wskazanych pomieszczeń w siedzibie Zamawiającego oraz przeszkolenie w zakresie bezpiecznego i właściwego użytkowania dostarczonego sprzętu.
Wartość umowy w okresie jej obowiązywania łącznie nie może przekroczyć kwoty brutto …………. zł. (słownie: ……………………….) w tym podatek VAT.
Całkowita wartość umowy, o której mowa w ust. 2, stanowi maksymalną cenę i wynagrodzenie należne Wykonawcy z tytułu prawidłowego wykonania umowy.
§ 3.
Osoba wyznaczona do kontaktów po stronie Wykonawcy: …………….
Osoba wyznaczona do kontaktów po stronie Zamawiającego: Pani Iwona Kopacz-Wyrwał, 41/3496395, iwona.kopacz@ujk.edu.pl.
W przypadku zmiany osoby odpowiedzialnej za kontakt z Zamawiającym, Wykonawca niezwłocznie zawiadomi na piśmie o tym fakcie Zamawiającego.
§ 4.
Wykonawca oświadcza, że posiada doświadczenie, kwalifikacje i uprawnienia wymagane do prawidłowego wykonywania umowy. Wykonawca oświadcza, że zapoznał się z warunkami realizacji umowy i oświadcza, że nie zachodzą okoliczności uniemożliwiające lub utrudniające prawidłowe jej wykonanie.
Wykonawca wykona umowę, zgodnie z obowiązującymi przepisami i normami. Dostarczony sprzęt winien posiadać: kartę gwarancyjną, instrukcję obsługi oraz niezbędne dokumenty, certyfikaty, aprobaty techniczne itp., wymagane przy tego typu sprzęcie, oraz powinien być wyposażony we wszystkie niezbędne elementy (przyłącza, kable itp.), niezbędne do uruchomienia i pracy u Zmawiającego do celu, dla którego przedmiot umowy jest zakupywany. Wszystkie dokumenty załączone do dostarczonego sprzętu, winny być sporządzone w języku polskim, w formie pisemnej/ drukowanej/elektronicznej.
Wykonawca oświadcza, że Zamawiający może korzystać  z oprogramowania sterującego na terytorium Rzeczypospolitej Polskiej, na zasadach określonych  w SWZ dla celu, dla którego system  zostaje zakupiony.
Wykonawca gwarantuje Zamawiającemu, że korzystanie z oprogramowania sterującego nie narusza żadnych praw osób trzecich oraz nie zachodzą  jakiekolwiek   podstawy do zgłoszenia przez osoby trzecie roszczeń do tych praw.
Wykonawca zobowiązuje się dostarczyć sprzęt odpowiednio zapakowany na własny   koszt.
§ 5.
Wykonawca udziela niniejszym gwarancji i rękojmi na okres ……...miesięcy.
Gwarancja obejmuje wszystkie elementy dostarczonego sprzętu (w tym oprogramowania) wraz z niezbędnym wyposażeniem, z wyłączeniem materiałów eksploatacyjnych, podlegających zużyciu podczas normalnej eksploatacji. W okresie gwarancji Wykonawca zapewnia serwis techniczny i nie może odmówić wymiany niesprawnej części w przypadku (w przypadku dysku – na nowy), gdy jej naprawa nie gwarantuje prawidłowej pracy sprzętu.
Zamawiającemu przysługuje prawo żądania dostarczenia sprzętu wolnego od wad, jeżeli
w terminie gwarancji dokonane zostaną co najmniej dwie naprawy, a przedmiot umowy jest nadal wadliwy, nawet wówczas, gdy wada ma charakter usuwalny.
Zamawiający z tytułu gwarancji może żądać usunięcia wady, jeżeli ujawniła się ona w czasie trwania gwarancji. Zamawiający może wykonywać uprawnienia z tytułu gwarancji  po upływie okresu trwania gwarancji, jeżeli zawiadomił Wykonawcę o wadzie przed jego upływem.
Na podstawie uprawnień wynikających z tytułu gwarancji lub rękojmi Zamawiający może żądać usunięcia wady, wyznaczając Wykonawcy w tym celu odpowiedni, technicznie uzasadniony termin z zagrożeniem, że po bezskutecznym upływie terminu może usunąć wady na koszt i ryzyko Wykonawcy, wybierając w tym celu dowolny podmiot. Koszty poniesione przez Zamawiającego z tego tytułu, powiększone o kary umowne wynikające z przedmiotowej umowy, mogą być potrącane przez Zamawiającego z wierzytelności Wykonawcy lub Wykonawca zostanie obciążony na podstawie faktury VAT, wystawionej przez Zamawiającego.
W przypadku konieczności transportu uszkodzonego sprzętu, transport na koszt własny zapewnia Wykonawca.
Zgłoszenie awarii lub wady następuje za pomocą poczty elektronicznej na adres mail: ………….
W czasie obowiązywania udzielonej gwarancji lub rękojmi, Wykonawca na własny koszt dojeżdża do uszkodzonego sprzętu.
W przypadku istotnej naprawy sprzętu (tj. naprawy jego głównych elementów), termin gwarancji lub rękojmi całego sprzętu, o którym mowa w ust. 1 i ust. 2, zaczyna swój bieg na nowo od daty zakończenia skutecznej naprawy. W przypadku naprawy wiążącej się
z wymianą części, termin gwarancji albo rękojmi na wymienione części równy jest okresowi, o którym mowa w ust. 1 albo ust. 2, i rozpoczyna swój bieg od daty wymiany części – w zależności od tego, czy Zamawiający skorzystał z uprawnień na podstawie gwarancji, czy rękojmi.
Wykonawca oświadcza, że rozbudowa zakupionego sprzętu o dodatkowe elementy, w celu zachowania uprawnień wynikających z rękojmi lub gwarancji, wymaga zgody Wykonawcy. Bez uzasadnionych powodów Wykonawca nie może odmówić takiej zgody. W przypadku braku odpowiedzi na pismo Zamawiającego przez Wykonawcę w terminie 3 dni roboczych, licząc od dnia otrzymania pisma Zamawiającego, uważa się, że Wykonawca wyraził  zgodę na rozbudowę.
Serwis urządzeń - komputerów przenośnych i All in One* - realizowany przez producenta lub autoryzowanego partnera serwisowego producenta. (* jeżeli zakup dotyczy tego rodzaju sprzętu komputerowego).
Jeśli w wyniku awarii, w czasie trwania gwarancji, nastąpi konieczność zabrania komputera/laptopa do serwisu, nośniki danych muszą zostać wymontowane i na czas naprawy pozostają u Zamawiającego bez utraty uprawnień z tytułu rękojmi oraz/lub gwarancji.
Demontażu wykonuje serwisant wskazany przez producenta lub Wykonawcę w obecności informatyka Zamawiającego.
Jeżeli nie ma możliwości technicznych wymontowania nośników danych, np. nośnik jest zintegrowany z płytą główną lub innymi podzespołami urządzenia, i/lub urządzenie musi zostać przekazane do naprawy z nośnikami danych, Wykonawca i Zamawiający zawrą odrębną umowę powierzenia przetwarzania danych osobowych zgodnie z wzorem, dołączonym do dokumentacji postępowania.
§ 6.
Wykonawca jest odpowiedzialny względem Zamawiającego za wszelkie wady prawne sprzętu, w tym również za ewentualne roszczenia osób trzecich wynikające z naruszenia praw własności intelektualnej lub przemysłowej, w tym praw autorskich, patentów, praw ochronnych na znaki towarowe oraz praw z rejestracji na wzory użytkowe i przemysłowe, pozostających w związku z wprowadzaniem sprzętu wraz z oprogramowaniem do obrotu na terytorium Rzeczypospolitej Polskiej.
Wykonawca zwalnia Zamawiającego od ewentualnych roszczeń osób trzecich,  wynikających z naruszenia praw własności intelektualnej lub przemysłowej, w tym praw autorskich, patentów, praw ochronnych na znaki towarowe oraz praw z rejestracji na wzory użytkowe i przemysłowe, pozostających w związku z wprowadzaniem sprzętu wraz  z oprogramowaniem do obrotu na terytorium Rzeczypospolitej Polskiej.
§ 7.
Podstawą do wystawienia faktury VAT na płatnika - Zamawiającego jest należyte wykonanie umowy, potwierdzone pisemnym protokołem odbioru, stanowiącym załącznik do niniejszej umowy, podpisanym przez upoważnionych przedstawicieli Zamawiającego i Wykonawcy.
Zapłata należności nastąpi  w ciągu 30 dni, licząc od daty doręczenia do Zamawiającego  prawidłowo wystawionej faktury Vat wraz z protokołem odbioru, przelewem na konto Wykonawcy wskazane w fakturze.
§ 8.
W przypadku niewykonania lub niewłaściwego wykonania umowy Wykonawca zobowiązuje się zapłacić kary umowne w wysokości:
0,5 % wartości brutto umowy, określonej w § 2 ust. 2, za każdy rozpoczęty dzień zwłoki w realizacji umowy, nie więcej jednak niż 10% wartości umowy brutto,
0,5% wartości brutto umowy, określonej w § 2 ust. 2, za każdy rozpoczęty dzień zwłoki w usunięciu występujących wad w okresie gwarancji lub rękojmi, nie więcej jednak niż 10% wartości umowy brutto,
10 % wartości brutto umowy, określonej w § 2 ust. 2, w przypadku odstąpienia od umowy przez którąkolwiek ze Stron z  przyczyn dotyczących Wykonawcy.
Wykonawca uprawniony jest do żądania zapłaty kary umownej od Zamawiającego w przypadku:
zwłoki w odbiorze przedmiotu umowy w wysokości 0,5 % wartości brutto umowy, określonej w § 2 ust. 2, za każdy rozpoczęty dzień zwłoki, nie więcej jednak niż 10% wartości umowy brutto,
10 % łącznej wartości brutto umowy, określonej w § 2 ust. 2, jeżeli dojdzie do odstąpienia od niniejszej umowy przez którąkolwiek ze Stron z przyczyn dotyczących Zamawiającego. Postanowienia umowy, o którym mowa w zdaniu poprzednim, nie stosuje się w przypadku odstąpienia od umowy przez Zamawiającego w sytuacji wskazanej w art. 456 ustawy.
Łączna maksymalna wysokość kar umownych, których dochodzić mogą Strony, nie może przekroczyć 20% wartości brutto umowy, określonej w § 2 ust. 2.
Strony zastrzegają sobie możliwość dochodzenia odszkodowania przewyższającego wysokość zastrzeżonych kar umownych na zasadach przewidzianych przepisami kodeksu cywilnego.
Zamawiający zastrzega sobie prawo do potrącania kar umownych z wierzytelności przysługujących Wykonawcy, w tym z należnego wynagrodzenia Wykonawcy.
Ciężar wykazania, okoliczności uzasadniających odstąpienie od nałożenia kary umownej obciąża stronę, która opóźnia się z realizacją obowiązków wynikających z umowy, lub której działanie/zaniechanie może być uznane za przyczynę odstąpienia od umowy.
§ 9.
Niedopuszczalne są istotne zmiany postanowień Umowy o których mowa w art. 454 Ustawy.
Zamawiający dopuszcza zmianę umowy w następujących sytuacjach:
zaistnienia w trakcie realizacji Umowy okoliczności, których Wykonawca nie mógł przewidzieć na etapie złożenia oferty i były one niezależne od niego (np. zaprzestanie produkcji danego sprzętu, modyfikacja/zmiana parametrów sprzętu itp.), co skutkowałoby brakiem możliwości realizacji Umowy na dotychczasowych warunkach. W takim przypadku Wykonawca będzie zobowiązany do zaproponowania Zamawiającemu sprzętu równoważnego, tj. sprzętu o co najmniej takich samych cechach, co dany sprzęt określony w § 1 ust. 1. Wykonawca dostarczy nowy sprzęt pod warunkiem zmiany Umowy, na niezmienionych zasadach oraz bez podwyższenia cen jednostkowych netto;
zmiany i/lub ustalenia nowych miejsc dostawy sprzętu ze względu na zmiany organizacyjne u Zamawiającego. Skorzystanie przez Zamawiającego z powyższego uprawnienia nie będzie prowadziło do zmiany cen jednostkowych netto określonych w Umowie. Zmiana ta będzie dokonana w formie jednostronnego, pisemnego powiadomienia Wykonawcy przez Zamawiającego;
zmiany terminu realizacji umowy w przypadku wystąpienia okoliczności niezawinionych przez Wykonawcę, których mimo dołożenia należytej staranności, nie można było przewidzieć, zwłaszcza będących następstwem siły wyższej;
zmiany sposobu fakturowania ze względu na zmiany organizacyjne u Zamawiającego;
wystąpienia zmiany powszechnie obowiązujących przepisów prawa, w zakresie mającym istotny wpływ na realizację przedmiotu Umowy.
Niezależnie od postanowień ust. 2, zmiana Umowy może zostać dokonana w sytuacjach przewidzianych w Ustawie.
Zmiana umowy powinna nastąpić w formie pisemnego aneksu sporządzonego przez Zamawiającego i podpisanego przez strony umowy, pod rygorem nieważności takiego oświadczenia, chyba że niniejsza umowa nie przewiduje konieczności zawierania aneksu w przypadku zaistnienia określonej podstawy prawnej jej zmiany.
Żadna ze Stron nie będzie ponosić odpowiedzialności za opóźnienia spowodowane siłą wyższą. Przez siłę wyższą rozumie się wszelkie nieprzewidziane zdarzenia powstałe poza kontrolą Stron, których nie mogły przewidzieć ani im zapobiec, pomimo dołożenia wszelkich starań, takie jak: katastrofalne działanie sił przyrody, wojna, strajki generalne, ataki terrorystyczne, akty władzy publicznej, którym nie może przeciwstawić się jednostka itp. W przypadku siły wyższej Strona dotknięta jej działaniem niezwłocznie poinformuje pisemnie drugą Stronę i Strony uzgodnią tryb dalszego postępowania.
§ 10.
Zamawiającemu przysługuje prawo do odstąpienia od Umowy, w przypadkach i na zasadach określonych w art. 456 ust. 1 pkt 1 i pkt 2 Ustawy.
Zamawiającemu przysługuje prawo do odstąpienia od całości lub części Umowy również w następujących okolicznościach, jeżeli:
w stosunku do Wykonawcy sąd odmówi ogłoszenia upadłości z uwagi na niewystarczające aktywa na prowadzenie upadłości, jeżeli Wykonawca zawrze z wierzycielami układ powodujący zagrożenie dla realizacji Umowy lub nastąpi likwidacja przedsiębiorstwa Wykonawcy, jeżeli w wyniku wszczętego postępowania egzekucyjnego nastąpi zajęcie majątku Wykonawcy lub jego znacznej części;
Wykonawca nie rozpoczął realizacji przedmiotu Umowy bez uzasadnionych przyczyn lub –mimo otrzymania pisemnego wezwania – nie wykonuje lub nienależycie wykonuje zobowiązania wynikające z Umowy.
Powyższe uprawnienie Zamawiającego nie uchybia możliwości odstąpienia od Umowy przez którąkolwiek ze Stron, na podstawie przepisów Kodeksu cywilnego.
W przypadku wystąpienia okoliczności, o których mowa w ust. 2, Zamawiającemu przysługuje prawo odstąpienia od Umowy w terminie 30 dni od dnia powzięcia wiadomości o okolicznościach wymienionych w ust. 2.
Oświadczenie o odstąpieniu od Umowy należy złożyć drugiej Stronie w formie pisemnej. Oświadczenie to musi zawierać uzasadnienie.
W przypadku odstąpienia od Umowy przez którąkolwiek ze Stron, Wykonawca zachowuje prawo do wynagrodzenia wyłącznie za przedmiot Umowy zrealizowany do dnia odstąpienia od Umowy. Wykonawcy nie przysługują żadne inne roszczenia.
Odstąpienie Zamawiającego od Umowy nie zwalnia Wykonawcy od zapłaty kary umownej lub odszkodowania.
§ 11.
W przypadku powierzenia przez Wykonawcę podwykonawcom części zamówienia Wykonawca bierze na siebie odpowiedzialność za wykonanie prac powierzonych podwykonawcy, za które będzie odpowiadał przed Zamawiającym jak za działania własne.
Umowa o podwykonawstwo nie może zawierać postanowień kształtujących prawa i obowiązki podwykonawcy, w zakresie kar umownych oraz postanowień dotyczących warunków wypłaty wynagrodzenia, w sposób dla niego mniej korzystny niż prawa i obowiązki wykonawcy, ukształtowane postanowieniami umowy zawartej między zamawiającym a wykonawcą.
§ 12.
Wykonawca zobowiązuje się do zachowania w tajemnicy wszelkich informacji uzyskanych w trakcie realizacji umowy z wyjątkiem informacji, których ujawnienia wymagają przepisy ustaw, ale tylko w niezbędnym do tego obowiązku zakresie.
Wszelkie informacje związane z ochroną osób i mienia oraz wskazane w art. 381 ustawy prawo o szkolnictwie wyższym i nauce (Dz.U. z 2024 poz. 1571) stanowią tajemnicę Zamawiającego w rozumieniu przepisów ustawy z dnia 16 kwietnia 1993 roku o zwalczaniu nieuczciwej konkurencji (Dz. U. z 2022 r., poz. 1233 z późn. zm.).
Przekazanie, ujawnienie lub wykorzystanie informacji, o których mowa w ust. 2, w zakresie wykraczającym poza cel umowy, będzie stanowiło czyn nieuczciwej konkurencji i może wiązać się z odpowiedzialnością cywilną lub karną, określoną w art. 18 lub art. 23 ustawy o zwalczaniu nieuczciwej konkurencji.
Wykonawca oświadcza, że jest rzeczywistym właścicielem należności wynikającej z niniejszej umowy:
1) w rozumieniu art.4a pkt. 29 ustawy z dnia 15 lutego 1992 r. o podatku dochodowym od osób prawnych (Dz. U. z 2025 r. poz. 278), lub
2) w rozumieniu art. 5a pkt 33d ustawy z dnia 26 lipca 1991 r. o podatku dochodowym od osób fizycznych (Dz. U. z 2025 r. poz. 163),
- w zależności od tego, która ustawa znajduje zastosowanie w stosunku do Wykonawcy.
W razie zmiany okoliczności, o której mowa w ust.4 Wykonawca niezwłocznie poinformuje o tym Zamawiającego.
Na żądanie Zamawiającego, Wykonawca niezwłocznie przedstawi dodatkowe dokumenty oraz informacje, dotyczące rezydencji rzeczywistego właściciela, o którym mowa w ust. 4.
§ 13.
W odniesieniu do danych osobowych przetwarzanych na potrzeby realizacji niniejszej umowy Strony zobowiązują się do przestrzegania przepisów prawa powszechnego,
w tym w szczególności rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych osobowych; RODO).
Przed udostępnieniem Zamawiającemu danych osobowych pracowników lub innych osób, którymi Wykonawca będzie się posługiwał przy wykonywaniu Umowy, Wykonawca przekaże każdej z tych osób informacje wymagane przepisami dotyczącymi ochrony danych osobowych, a także poinformuje iż klauzule informacyjne Zamawiającego są dostępne na stronie internetowej https://bip.ujk.edu.pl/odo_klauzule_informacyjne_rodo.html.
Wykonawca, bez pisemnej zgody Zamawiającego, nie może przenosić na osoby trzecie praw i obowiązków wynikających z Umowy.
Wszelkie załączniki do umowy stanowią integralną jej część.
§ 14.
Spory wynikłe na tle realizacji umowy podlegają rozpatrzeniu według prawa polskiego -
w szczególności przy zastosowaniu przepisów Ustawy i Kodeksu cywilnego - przez właściwy rzeczowo sąd w Kielcach.
§ 15.
Adresem Wykonawcy do doręczeń wszelkiej korespondencji związanej z niniejszą umową, jest adres wskazany powyżej w Umowie. O każdej zmianie adresu Wykonawca jest zobowiązany niezwłocznie powiadomić Zamawiającego. W przypadku zaniechania tego obowiązku, korespondencja wysłana do Wykonawcy na ostatni jego adres znany Zamawiającemu, uważana jest za skutecznie doręczoną.
§ 16.
Umowę sporządzono w trzech jednobrzmiących egzemplarzach, w tym dwa dla Zamawiającego i jeden dla Wykonawcy.
ZAMAWIAJĄCY:  					     			WYKONAWCA: