UMOWA NR ……../DZSIT/WSS/2025
(WZÓR)
zawarta w dniu ……………………………. roku w Sosnowcu, pomiędzy:
SP ZOZ Wojewódzkim Szpitalem Specjalistycznym nr 5 im. św. Barbary                            w Sosnowcu, 41-200, Sosnowiec, ul. Plac Medyków 1, wpisanym do Rejestru Stowarzyszeń, Innych Organizacji Społecznych i Zawodowych, Fundacji oraz Samodzielnych Publicznych Zakładów Opieki Zdrowotnej Krajowego Rejestru Sądowego, którego akta rejestrowe prowadzone są przez Sąd Rejonowy Katowice - Wschód w Katowicach, VIII Wydział Gospodarczy Krajowego Rejestru Sądowego pod numerem KRS 0000003544, NIP 644-287-67-26, REGON: 000296495,
reprezentowanym przez:
zwanym dalej „Zamawiającym”,
a
zwanym dalej „Wykonawcą”,
zwanymi dalej łącznie „Stronami”
§ 1
Strony zawierają z wyłączeniem przepisów Ustawy z dnia 11 września 2019r. Prawo zamówień publicznych (Dz. U. z 2024 r. poz. 1320) – art. 2 ust. 1 pkt. 1 a contrario Umowę o następującej treści:
§ 2
Przedmiot Umowy
Na warunkach objętych niniejszą Umową, Zamawiający zleca a Wykonawca przyjmuje do wykonania usługę, której przedmiotem jest: usługa dzierżawy                               - 4 (cztery) sztuki urządzenia wielofunkcyjnego kolorowego A3,                                       - system monitoringu stanu ww. urządzeń oraz dostarczanie materiałów eksploatacyjnych i serwis wszystkich urządzeń objętych Umową, stosownie do Szczegółowego Opisu Przedmiotu Zamówienia (OPZ) -                            Załączniku nr 2 oraz Oferty Wykonawcy (wraz z Formularzem) -                   Załącznik nr 1, stanowiących integralną część niniejszej Umowy.
Wykonawca zobowiązuje się dostarczyć i zainstalować przedmiot umowy własnym transportem i na własny koszt do wskazanych lokalizacji i miejsc instalacji, wskazanych przez Zamawiającego.
Wykonawca oświadcza i gwarantuje, że urządzenia:
są dopuszczone do obrotu i używania, kompletne i gotowe do funkcjonowania bez konieczności zakupienia jakichkolwiek części,
b)  są wolne od wad, ubezpieczone, a także, że zapewniają bezpieczeństwo  obsługujących pracowników i wymagany poziom wydruków;
c) posiadają wszystkie wymagane prawem certyfikaty lub dokumenty równoważne;
d)  nie są obciążone prawami osób trzecich.
Wykonawca rozpoczynając świadczenie usługi zobowiązany jest do spisania stanów początkowych liczników urządzeń objętych Umową w obecności upoważnionego pracownika Zamawiającego w pierwszym dniu roboczym po podpisaniu Protokołu, o którym mowa w § 3 ust. 4 po zakończeniu wdrożenia.
Wykonawca zobowiązuje się dostarczyć i zainstalować nowe tonery do wszystkich urządzeń objętych Umową, najpóźniej w pierwszym dniu roboczym po podpisaniu Protokołu, o którym mowa w § 3 ust.4 po zakończeniu wdrożenia.
6. W przypadku zaoferowania sprzętu do dzierżawy, który zawiera w swojej konfiguracji elektroniczne nośniki danych, w celu prawidłowego wykonania przez Wykonawcę obowiązków wynikających z niniejszej Umowy i wyłącznie w zakresie niezbędnym dla ich wykonania Zamawiający będący Administratorem Danych w rozumieniu Rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych                            w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) powierza Wykonawcy przetwarzanie danych osobowych zapisanych na tych nośnikach na zasadach określonych w zawartej pomiędzy stronami Umowie Powierzenia Przetwarzania Danych Osobowych (Załącznik nr 4 do Umowy).
7.  W przypadku kiedy zakończy się realizacja Umowy, Wykonawca zobowiązany jest usunąć/ skasować bezpowrotnie dane znajdujące się na zainstalowanych                          w urządzeniach elektronicznych nośnikach danych. Czynność ta potwierdzona zostanie stosownym Protokołem.
Wykonawca zobowiązuje się zachować w poufności wszelkie informacje                                    i dokumenty, niezależnie od form ich utrwalenia, otrzymane od Zamawiającego w związku z zawarciem niniejszej Umowy – w całym okresie wykonywania zamówienia, jak również w okresie 5 lat po upływie obowiązywania Umowy.
§ 3
Termin realizacji Umowy
Umowa została zawarta na czas 12 miesięcy tj. od ……………. do ……………….
Okresem rozliczeniowym pomiędzy Stronami jest jeden miesiąc. Okres rozliczeniowy niniejszej Umowy kończy się ostatniego dnia każdego miesiąca.
Po zakończeniu Umowy Dzierżawca zobowiązany jest zwrócić przedmiot dzierżawy Wydzierżawiającemu w stanie nie pogorszonym ponad zużycie wynikające z normalnej eksploatacji.
Każda ze stron uprawniona jest do rozwiązania umowy za 1 miesięcznym okresem wypowiedzenia, wówczas strony rozliczą się wyłącznie za dotychczas zrealizowane i wykonane usługi.
§ 4
Warunki realizacji usługi
W okresie wdrożenia prace będą wykonywane wg. harmonogramu złożonego przez Wykonawcę w okresie do 3 dni kalendarzowych od dnia podpisania Umowy oraz zaakceptowanego przez  Zamawiającego.
Wykonawca zobowiązuje się do wdrożenia, tj. zapewnienia gotowości do świadczenia usługi na wszystkich urządzeniach dzierżawionych, maksymalnie do 7 dni kalendarzowych od dnia zatwierdzenia przez Zamawiającego harmonogramu, o którym mowa w ust. 1.
Wykonawca dokona instalacji i konfiguracji systemu monitorującego w siedzibie Zamawiającego w nieprzekraczalnym terminie 7 dni kalendarzowych od dnia zatwierdzenia przez Zamawiającego ww. harmonogramu.
Okres wdrożenia zakończy się podpisaniem przez Strony bez zastrzeżeń Protokołu odbioru.
W razie zgłoszenia zastrzeżeń w Protokole odbioru, Zamawiający pisemnie wyznaczy Wykonawcy dodatkowy termin, nie dłuższy jednak niż 2 dni robocze, w celu usunięcia stwierdzonych wad. Wykonawca zobowiązuje się usunąć wady w wyznaczonym terminie bez dodatkowego wynagrodzenia z tego tytułu.
Prace, o których mowa w ust. 1 i ust. 2, będą odbywać się we współpracy                              z Zamawiającym w godzinach i lokalizacjach wskazanych przez Zamawiającego.
Wykonawca dostarczy Zamawiającemu razem z urządzeniami:
a)   instrukcje obsługi w języku polskim (co najmniej w wersji elektronicznej),
b) dokument określający wartość brutto dzierżawionych urządzeń wraz                                 z numerami seryjnymi i stanami liczników urządzeń na dzień podpisania Protokołu przekazania sprzętu Załącznik nr 3 do niniejszej Umowy
c) dokument potwierdzający wiek urządzenia, oraz w przypadku braku możliwości weryfikacji wieku na urządzeniu (np. brak roku produkcji na tabliczkach znamionowych) dostarczy pisemne oświadczenie
d) niezbędne materiały eksploatacyjne potrzebne do uruchomienia urządzeń                      z wyłączeniem papieru,
e) dostarczenie lub wskazanie witryny internetowej wraz z oprogramowaniem               (sterownikami) umożliwiających współpracę urządzeń z komputerami.
Wykonawca przez cały okres obowiązywania Umowy na własny koszt będzie wykonywał wszystkie niezbędne czynności o charakterze serwisowym, obsługowym i konserwacyjnym w taki sposób, by urządzenia były sprawne                           i pozwalały na wykonywanie wymaganej jakości wydruków.
Zamawiający zapewni:
uzupełnianie papieru w urządzeniach (papier zapewnia Zamawiający);
wymianę tonerów w urządzeniach (tonery zapewnia Wykonawca);
energię elektryczną do zasilania urządzeń;
infrastrukturę informatyczną do komunikacji z urządzeniami;
usuwanie doraźnych usterek spowodowanych sporadycznym zacięciem papieru.
Wykonawca zobowiązany jest na własny koszt do odbioru zużytych materiałów eksploatacyjnych.
W przypadku powtarzających się awarii jednego urządzenia, tj. powyżej                            5 nieskutecznych napraw, Zamawiający ma prawo żądać jego wymiany na inne o tych samych parametrach. Wykonawca zobowiązany jest wymienić urządzenie w terminie 5 dni od zgłoszenia żądania przez Zamawiającego.
Po zakończeniu trwania Umowy Wykonawca na swój koszt i przy użyciu własnych środków odinstaluje system i odbierze od Zamawiającego dzierżawione urządzenia w terminie 7 dni kalendarzowych od zakończenia realizacji Umowy. Odbiór urządzeń zostanie potwierdzony Protokołem zdawczo odbiorczym podpisanym przez obie Strony.
§ 5
Wynagrodzenie
Za należyte wykonanie całości Przedmiotu umowy Zamawiający zobowiązuje się zapłacić wynagrodzenie Wykonawcy, zgodnie z  Ofertą Wykonawcy wraz z Formularzem tj. Załącznik nr 1 do niniejszej Umowy która stanowi podstawę do rozliczenia finansowego między Stronami.
Wynagrodzenie Wykonawcy określone w Załączniku nr 1  zawiera wszelkie koszty związane z realizacją przedmiotu umowy, w tym podatki, cła i opłaty.
Łączna maksymalna szacunkowa wartość wynagrodzenia Wykonawcy za zrealizowanie przedmiotu umowy  w  pełnym zakresie,  określonym  § 2 ust. 1 według ceny określonej  w Załączniku nr 1,  wynosi:
- wartość netto ………………… zł (słownie: …………………………….... złotych),
- podatek VAT w stawce ….. % tj. ………… zł (słownie:…….…….. złotych),
- wartość brutto ……….…….… zł (słownie: …..…………………...……. złotych)
Ceny jednostkowe określone zostały w Załączniku nr 1 do niniejszej Umowy.
Miesięczne wynagrodzenie będzie iloczynem ilości wydruków i stawki …..…zł netto za jeden wydruk mono i stawki …..… zł netto za jeden wydruk kolor, oraz ilości dzierżawionych urządzeń i stawki …. zł. netto.
Koszt wydruku jednej strony powinien obejmować wszystkie koszty dzierżawy wraz z transportem, instalacją, konfiguracją, materiałami eksploatacyjnymi                   (z wyłączeniem papieru) oraz przeszkoleniem pracowników. Do kwoty netto zostanie doliczony podatek VAT.
Odczyt wskazań liczników urządzeń będzie przeprowadzany w pierwszy dzień roboczy następujący po zakończeniu każdego miesiąca kalendarzowego
Na podstawie odczytów liczników Wykonawca wystawi fakturę VAT i dostarczy ją Zamawiającemu.
Zapłata wynagrodzenia za wykonaną usługę nastąpi przelewem na rachunek bankowy Wykonawcy nr ……………../nr rachunku bankowego/ ………….. .                      Zmiana numeru rachunku bankowego, o którym mowa w zdaniu pierwszym, wymaga aneksu do Umowy.
Wynagrodzenie, o którym mowa w ust. 5, zostanie zapłacone na podstawie faktury prawidłowo wystawionej przez Wykonawcę, w miesięcznych okresach rozliczeniowych do ………….. dnia każdego miesiąca.
Zamawiający reguluje należność w ciągu 60 dni od doręczenia prawidłowo wystawionej faktury przez Wykonawcę.
Zamawiający dopuszcza możliwość składania faktur przez Wykonawcę poprzez Platformę Elektronicznego Fakturowania (PEF), lub na adres poczty e-mail: kancelaria@wss5.pl.
Za termin zapłaty przyjmuje się datę obciążenia rachunku bankowego Zamawiającego dyspozycją przelewu.
Za prawidłowo wystawioną fakturę uważa się fakturę, w której wynagrodzenie będzie wyliczone według cen jednostkowych brutto, chyba, że inny sposób wyliczenia wynagrodzenia jest nakazany w ogólnie obowiązujących przepisach prawa oraz zawierającą adnotację o mechanizmie podzielonej płatności, jeśli właściwe przepisy prawa wymagają takiej adnotacji.
15. W przypadku niezastosowania przez Wykonawcę adnotacji o mechanizmie podzielonej płatności, wskutek czego zapłata przez Zamawiającego zostanie dokonana z pominięciem tego mechanizmu, Wykonawca odpowiada wobec Zamawiającego za wszelkie szkody poniesione przez Zamawiającego w związku z odpowiedzialnością za rozliczenie należnego podatku VAT.
16.  Wykonawca oświadcza, że rachunek bankowy wskazany na fakturze jest zbieżny z rachunkiem bankowym zawartym w wykazie podmiotów, o którym mowa                       w art. 96b ust. 1 ustawy o podatku od towarów i usług.
17. W przypadku braku zbieżności, o której mowa w ust. 16 i dokonania przez Zamawiającego zapłaty na rachunek bankowy wskazany w ust. 9, Wykonawca odpowiada wobec Zamawiającego za wszelkie szkody poniesione przez Zamawiającego w związku z odpowiedzialnością za rozliczenie należności publicznoprawnych.
18. Z uwagi na objęcie Zamawiającego dyscypliną finansów publicznych, strony uzgadniają, że w przypadku opóźnienia w zapłacie należnego Wykonawcy wynagrodzenia, o którym mowa w § 5 ust. 5, Zamawiający zapłaci Wykonawcy przysługujące mu odsetki wyłącznie na podstawie prawidłowo wystawionej noty odsetkowej doręczonej Zamawiającemu.
19. Wykonawca oświadcza, iż posiada/nie posiada statusu dużego przedsiębiorcy [wybrać właściwe].
§ 6
Zasady wykonywania serwisu w zakresie urządzeń objętych Umową
i systemu monitorującego
Wykonawca zapewnia pełną obsługę serwisową, tak aby urządzenia funkcjonowały prawidłowo i bezawaryjnie.
Obsługa serwisowa obejmować będzie niezbędne do zapewnienia prawidłowego funkcjonowania: przeglądy, czyszczenie z zewnątrz i wewnątrz, regulacje, usunięcia awarii, wymianę uszkodzonych części i podzespołów.
Wykonawca zapewnia wykonanie okresowego przeglądu i konserwacji każdego urządzenia z częstotliwością zgodną z zaleceniami producenta, niezależnie od ilości wykonanych przez to urządzenie kopii/wydruków. Okresowy przegląd urządzeń powinien być wykonany w terminie wcześniej uzgodnionym                                               z Zamawiającym.
Wszelkie niesprawności dotyczące urządzeń, o których mowa w § 2 ust. 1,              nie będące wynikiem:
zacięcia papieru, którego usunięcie możliwe jest przez Zamawiającego,
braku tonera, w przypadku, gdy na stanie Zamawiającego jest wymagana ilość tonera,
błędów eksploatacyjnych nie mających wpływu na prawidłowe działanie urządzenia, będą zgłaszane do Wykonawcy przez Zamawiającego drogą mailową lub telefoniczną.
W przypadku braku bezpośredniego połączenia urządzeń, o których mowa                        w §2 ust. 1, z systemem do monitoringu stanu tych urządzeń z powodu awarii urządzenia czy też innych nieprzewidzianych zdarzeń losowych, Wykonawca udostępni Zamawiającemu następujące kanały kontaktu z serwisem. Wykonawcy w godzinach pracy Zamawiającego:
telefonicznie z numerem ………………………….…..
mailowo z adresem e-mail …………………………….
Czas usunięcia awarii niesprawnego urządzenia/drukarki wynosi 24 godziny                         i jest liczony od momentu zgłoszenia awarii przez Zamawiającego lub otrzymania zgłoszenia o niesprawności urządzenia. W przypadku, gdy Wykonawca nie jest wstanie usunąć awarii  niesprawnego  urządzenia w terminie określonym w zdaniu pierwszym, Wykonawca w porozumieniu z Zamawiającym zamieni ww. urządzenie na zastępcze i skonfiguruje ustawienia konfiguracyjne do celów odczytu licznika ww. terminie.
Przyjazd serwisu do niesprawnego urządzenia możliwy jest w godzinach pracy Zamawiającego. Przez godzinę roboczą Zamawiający rozumie jedną godzinę                  (60 minut) pracy Wykonawcy w przedziale czasowym 7:00 – 14:00. Czas usunięcia awarii niesprawnego urządzenia przechodzi proporcjonalnie na następny dzień roboczy.
Zamawiający wymaga, aby Wykonawca wymienił dzierżawione urządzenie, które uległo kolejno po sobie 3 takim samym awariom lub które uległo kolejno po sobie 5 jakimkolwiek awariom w okresie trzech miesięcy, na urządzenie nowe o takich samych parametrach lub lepszych oraz dokonał konfiguracji nowego urządzenia zgodnie z konfiguracją urządzenia wymienianego oraz objął je serwisem na zasadach o których mowa w § 6.
Usługa serwisowa w zakresie oprogramowania musi uwzględniać m.in.:
telefoniczną i mailową pomoc techniczną w rozwiązywaniu problemów                                     z wdrożonym systemem,
telefoniczną, mailową i na miejscu w siedzibie Zamawiającego pomoc                      w konfiguracji i rekonfiguracji systemów pod wymagania Zamawiającego,
usuwanie wszelkich problemów związanych z prawidłowym funkcjonowaniem oprogramowania,
dostarczanie poprawek i aktualizacji oprogramowania wraz z ich implementacją.
Zamawiający wymaga, aby czas usunięcia awarii oprogramowania w wyniku wystąpienia problemu od zgłoszenia nie był dłuższy niż 8 godzin w dni robocze.
§ 7
Materiały eksploatacyjne
W ramach wynagrodzenia umownego Wykonawca dostarczy wszystkie niezbędne do prawidłowego funkcjonowania urządzeń materiały eksploatacyjne za wyjątkiem papieru.
Zamawiający wymaga, aby materiały eksploatacyjne takie jak tonery były dostarczone do siedziby Zamawiającego, w takiej ilości aby na stanie magazynu Zamawiającego zawsze znajdowały się następujące ilości:
urządzenia wielofunkcyjne kolorowe – 4 komplety (przez komplet należy rozumieć 4 kolory: CMYK),
Zamawiający będzie informował Wykonawcę drogą mailową o bieżącej ilości tonerów w magazynie.
Tonery będą wymieniane przez pracowników serwisu Zamawiającego.
Zamawiający wymaga, aby zużyte materiały eksploatacyjne takie jak tonery były odbierane od Zamawiającego bezpośrednio przez Wykonawcę lub firmę kurierską na koszt Wykonawcy w terminie do 3 dni roboczych od momentu zgłoszenia ww. zużytych materiałów eksploatacyjnych przez Zamawiającego do odbioru.
Zamawiający wymaga, aby zużyte materiały eksploatacyjne inne niż tonery były odbierane od Zamawiającego bezpośrednio przez Wykonawcę w dniu ich wymiany.
§ 8
Wykonawca
1.  Wykonawca zobowiązuje się do:
realizacji przedmiotu umowy z należytą starannością, odpowiadającą powszechnie przyjętym standardom i normom technicznym, przy uwzględnieniu zawodowego charakteru usług Wykonawcy,
informowania Zamawiającego o wszelkich czynnikach mogących negatywnie wpłynąć na realizację przedmiotu umowy, w szczególności na terminową bądź prawidłową realizację przedmiotu umowy, niezwłocznie po ich wystąpieniu,
udzielenia każdorazowo, na żądanie Zamawiającego, pełnej informacji na temat stanu realizacji przedmiotu umowy,
zachowania w tajemnicy treści przekazanych mu dokumentów oraz informacji uzyskanych w związku z realizacją Umowy, zgodnie z powszechnie obowiązującymi przepisami prawa.
Wykonawca nie może bez uprzedniej pisemnej zgody Zamawiającego powierzyć wykonania przedmiotu umowy bądź jej części osobie trzeciej.
Osobą upoważnioną ze strony Wykonawcy do współpracy przy realizacji Umowy jest:
………….……………………, nr tel. : ………………………….………, adres e-mail: ……………………
Zmiana ww. osoby następuje poprzez pisemnie lub  drogą elektroniczną powiadomienie drugiej Strony i nie stanowi zmiany Umowy.
§ 9
Zamawiający
Zamawiający oświadcza, że będzie współpracował z Wykonawcą w celu wsparcia  efektywnej realizacji przedmiotu umowy, w tym udzieli mu niezbędnych konsultacji i wyjaśnień dotyczących przedmiotu umowy.
Zamawiający zobowiązuje się do zachowania w tajemnicy treści przekazanych mu dokumentów oraz informacji uzyskanych w związku z realizacją Umowy, zgodnie  z powszechnie obowiązującymi przepisami prawa.
Osobą upoważnioną ze strony Zamawiającego do współpracy nad realizacją Umowy jest: ………………, nr tel.:……….……….adres e-mail: ……………………………….……
§ 10
Kary umowne
Za odstąpienie od Umowy przez Zamawiającego lub Wykonawcę z przyczyn leżących po stronie Wykonawcy, Wykonawca zapłaci karę umowną w wysokości 10.000 zł brutto.
Za opóźnienie w uruchomieniu usługi, o której mowa w § 4 ust. 2, lub za opóźnienie w dostarczeniu harmonogramu, o którym mowa w § 4 ust. 1 lub za niezainstalowanie i nieskonfigurowanie systemu monitorującego, o którym mowa w § 4 ust. 3, Wykonawca zapłaci na rzecz Zamawiającego karę umowną w wysokości 500,00 zł brutto, za każdy dzień opóźnienia.
W przypadku niewykonania przedmiotu umowy w terminie 10 dni kalendarzowych od upływu terminu ustalonego w § 4 ust. 2 i ust. 3, Zamawiający może odstąpić od Umowy bez wyznaczenia dodatkowego terminu. W tym przypadku Zamawiający naliczy Wykonawcy karę umowną określoną                 w § 10 ust. 1.
Zamawiający zastrzega sobie prawo dochodzenia odszkodowań na zasadach ogólnych w przypadku, gdy wartość szkody przewyższa wysokość zastrzeżonych kar umownych.
Naliczenie kar umownych przez Zamawiającego zostanie poprzedzone wezwaniem Wykonawcy do złożenia wyjaśnień zaistniałych sytuacji, o których mowa w ust. 1-2. Termin na złożenie wyjaśnień przez Wykonawcę wynosi                   5 dni roboczych od dnia wezwania Wykonawcy do złożenia tych wyjaśnień.                    W uzasadnionych przypadkach Zamawiający może odstąpić od naliczania kary umownej.
Zamawiającemu przysługuje prawo do potrącenia kary umownej z należnego Wykonawcy wynagrodzenia na co wyraża on zgodę. W razie braku wymagalnej wierzytelności termin zapłaty kary umownej wynosi 14 dni od daty doręczenia noty obciążeniowej.
§ 11
Odstąpienie od Umowy
Strony są uprawnione do odstąpienia od Umowy w razie zaistnienia okoliczności wymienionych w ust. 2. i ust. 3 poniżej. Odstąpienie może zostać wykonane                       w terminie 7 dni od wystąpienia okoliczności, które je uzasadniają.
Wykonawca jest uprawniony do odstąpienia od Umowy w przypadku gdy Zamawiający nie wywiązuje się z obowiązku współpracy w aspekcie technicznym przy instalacji i eksploatacji, przez co niemożliwa jest realizacja przedmiotu umowy.
Zamawiający jest uprawniony do odstąpienia od Umowy w przypadku:
nienależytego wykonania przedmiotu umowy,
niewykonania przedmiotu umowy w terminie 10 dni kalendarzowych od upływu terminu określonego w § 4 ust. 2 lub ust.3.
W razie zaistnienia istotnej zmiany okoliczności powodującej, że wykonanie Umowy nie leży w interesie publicznym, czego nie można było przewidzieć                w chwili zawarcia Umowy lub dalsze wykonywanie Umowy może zagrozić istotnemu interesowi bezpieczeństwa państwa lub bezpieczeństwu publicznemu, Zamawiający może odstąpić od Umowy w terminie 30 dni od dnia powzięcia wiadomości o tych okolicznościach.
W przypadku, o którym mowa w ust. 5, wykonawca może żądać wyłącznie wynagrodzenia należnego z tytułu wykonania części Umowy.
§ 12
Postanowienia końcowe
Wszelkie wątpliwości i spory związane z ważnością, interpretacją lub wykonaniem Umowy Strony będą starały się rozstrzygać polubownie w drodze negocjacji lub wyjaśnień, w ramach uzgodnień obu Stron.
W trakcie trwania Umowy Strony zobowiązują się do rozwiązywania wszelkich zaistniałych problemów i nieprzewidzianych sytuacji zgodnie z zasadami dobrej współpracy, przy uwzględnieniu interesów prawnych i ekonomicznych każdej ze Stron oraz mając na uwadze realizację celu Umowy.
W przypadku niemożności polubownego rozstrzygnięcia sporu, Strony poddają spór pod rozstrzygnięcie sądu właściwego ze względu na siedzibę Zamawiającego.
W sprawach nieuregulowanych niniejszą Umową zastosowanie mają przepisy prawa powszechnie obowiązującego, w tym Kodeksu Cywilnego.
Prawem właściwym dla zobowiązań wynikających z niniejszej Umowy jest prawo polskie.
Strony zobowiązują się do wzajemnego informowania o zmianach miejsca ich siedziby. W przypadku niedopełnienia powyższego, korespondencję wysłaną pod ostatni wskazany adres uważa się za skutecznie doręczoną.
Strony dopuszczają zmiany w Umowie :
zmiany danych stron (np. zmiana siedziby, adresy, nazwy), które wymagają dla swej skuteczności pisemnego powiadomienia drugiej Strony;
b) zmiany urządzeń na nowsze o takich samych lub lepszych parametrach techniczny z zastrzeżeniem, że zmiana nie może spowodować: podwyższenia ceny, wzrostu wartości Umowy, obniżenia parametrów technicznych, jakościowych i innych wynikających z oferty na podstawie której był dokonany wybór Wykonawcy;
c) zmiany rachunku bankowego Wykonawcy wskazanego w § 5  ust. 9 niniejszej Umowy
8.  Zmiany określone w ust. 7 pkt b)-c) wymagają formy pisemnego aneksu pod rygorem nieważności
Umowa została sporządzona w dwóch jednobrzmiących egzemplarzach,                          po jednym dla każdej ze Stron
Wszystkie Załączniki wskazane w treści niniejszej Umowy stanowią jej integralne części.
Załączniki:
Załącznik nr 1 – Oferta Wykonawcy
Załącznik nr 2 – Opis Przedmiotu Zamówienia
Załącznik nr 3 – Protokół odbioru
Załącznik nr 4 - Umowa powierzenia danych osobowych
Wydzierżawiający 	 	                                Dzierżawca
Załącznik nr 3 do Umowy
Protokół Odbioru
Do Umowy numer:  ……/DZSIT/WSS/2025,  z dnia ………2025r.
Sporządzony dnia: ………………………………2025r.,  przy udziale przedstawicieli:
W ramach wskazanej Umowy dostarczono następujące oprogramowanie:
Strony oświadczają, że Wykonawca w ramach wskazanej Umowy wykonał:
Dostawę
(uzupełnić)
Przedmiot Umowy został odebrany: bez zastrzeżeń/ z zastrzeżeniami
Zastrzeżenia: ………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………………
Załącznik nr 4 do Umowy
WZÓR
Umowa powierzenia przetwarzania danych osobowych nr: ………/DZSIT/WSS/2025
zawarta dnia ………….2025r.. w Sosnowcu pomiędzy:
(zwana dalej „Umową”)
SP ZOZ Wojewódzkim Szpitalem Specjalistycznym nr 5 im. św. Barbary w Sosnowcu,  41-200 Sosnowiec,                               ul. Plac Medyków 1, wpisanym do Rejestru Stowarzyszeń, Innych Organizacji Społecznych i Zawodowych, Fundacji oraz Samodzielnych Publicznych Zakładów Opieki Zdrowotnej Krajowego Rejestru Sądowego, którego akta rejestrowe prowadzone są przez Sąd Rejonowy Katowice-Wschód w Katowicach, VIII Wydział Gospodarczy Krajowego Rejestru Sądowego pod numerem KRS 0000003544, NIP 644-287-67-26, REGON: 000296495,zwanym w dalszej części Umowy „Administratorem”
reprezentowanym przez:
Oraz
………………………………………………………………………………………………………………………………………………………………………………………………………………………………………………………………………………..reprezentowanym przez:
łącznie zwane „Stronami”, a odrębnie „Stroną”
§ 1.
Powierzenie przetwarzania danych osobowych
Administrator powierza Podmiotowi przetwarzającemu, w trybie art. 28 Rozporządzenia Parlamentu Europejskiego i Rady (EU) nr 2016/679 z dnia 27 kwietnia 2016 r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólnego rozporządzenia o ochronie danych), zwanego w dalszej części „Rozporządzeniem”, dane osobowe do przetwarzania, na zasadach i w celu określonym w niniejszej Umowie.
Podmiot przetwarzający zobowiązuje się przetwarzać powierzone mu dane osobowe zgodnie z niniejszą Umową, Rozporządzeniem oraz z innymi przepisami prawa powszechnie obowiązującego, które chronią prawa osób, których dane dotyczą.
Podmiot przetwarzający oświadcza, iż stosuje środki bezpieczeństwa spełniające wymogi Rozporządzenia.
§ 2.
Zakres i cel przetwarzania danych
Podmiot przetwarzający będzie przetwarzał powierzone na podstawie Umowy następujące rodzaje danych osobowych:
Dane zwykłe (w tym: imię, nazwisko, adres zamieszkania, PESEL, adres IP, adres e-mail, data urodzenia, numer rachunku bankowego, numery telefonów, NIP, ……….)
Szczególne kategorie danych (w tym: informacje o stanie zdrowia oraz dotyczące udzielania oraz finansowania świadczeń opieki zdrowotnej, ………)
Dane dzieci (w tym: imię, nazwisko, adres zamieszkania, PESEL,data urodzenia, ……….)
Dane nieustrukturyzowane (kontent   o   potencjalnej   i   prawdopodobnej   zawartości   danych   osobowych (wpisy, dokumenty tekstowe, obrazy, nagrania, filmy).
Przetwarzanie Danych będzie dotyczyć następujących kategorii osób:
klienci administratora,
pracownicy Administratora i personel Administratora zatrudniony na innej podstawie niż Umowa o pracę,
pacjenci Administratora,
klienci usługi/produktu Administratora określonych w Umowie Podstawowej,
kontrahenci,
odbiorcy korespondencji i korespondencji elektronicznej klientów/pacjentów Administratora,
Powierzone przez Administratora dane osobowe będą przetwarzane przez Podmiot przetwarzający wyłącznie w celu realizacji Umowy Podstawowej, tj.:
Nr:  ……/DZSIT/WSS/2025z dnia: ………….2025r. w zakresie::                                                                              „Przedmiotem umowy jest:
„Usługa dzierżawy 4 sztuk urządzenia wielofunkcyjnego kolorowego A3, system monitoringu stanu ww. urządzeń oraz dostarczanie materiałów eksploatacyjnych i serwis wszystkich urządzeń objętych Umową, stosownie do Szczegółowego Opisu Przedmiotu Zamówienia (OPZ) stanowiącego  Załączniku nr 2,  oraz Oferty Wykonawcy (wraz z Formularzem0 – Załącznik nr 1, stanowiących  integralną częścią niniejszej  Umowy.”
Zakres danych osobowych wymienionych powyżej jest maksymalnym katalogiem danych, które mogą być przetwarzane w związku z realizacją Umowy. Zakres danych może ulec zmianie w przypadku zmiany aktualnie obowiązujących przepisów prawa.
§ 3.
Obowiązki podmiotu przetwarzającego
Podmiot przetwarzający zobowiązuje się przy przetwarzaniu powierzonych danych osobowych, do ich zabezpieczenia poprzez stosowanie odpowiednich środków technicznych i organizacyjnych zapewniających adekwatny stopień bezpieczeństwa odpowiadający ryzyku związanemu z przetwarzaniem danych osobowych,                     o których mowa w art. 32 Rozporządzenia.
Podmiot przetwarzający zobowiązuje się dołożyć należytej staranności przy przetwarzaniu powierzonych danych osobowych.
Podmiot przetwarzający zobowiązuje się do nadania upoważnień do przetwarzania danych osobowych wszystkim osobom, które będą przetwarzały powierzone dane w celu realizacji niniejszej Umowy.
Podmiot Przetwarzający ma obowiązek zapewnić osobom upoważnionym do przetwarzania danych odpowiednie szkolenie z zakresu ochrony danych osobowych.
Podmiot przetwarzający na żądanie Administratora dostarcza Administratorowi wykaz upoważnionych osób oraz informuje Administratora o cofnięciu upoważnień.
Podmiot przetwarzający zobowiązuje się zapewnić zachowanie w tajemnicy (o której mowa w art. 28 ust 3 pkt b Rozporządzenia) przetwarzanych danych przez osoby, które upoważnia do przetwarzania danych osobowych                    w celu realizacji niniejszej Umowy, zarówno w trakcie zatrudnienia ich w Podmiocie przetwarzającym, jak i po jego ustaniu.
Podmiot przetwarzający po zakończeniu świadczenia usług związanych z przetwarzaniem zwraca Administratorowi wszelkie dane osobowe oraz usuwa wszelkie ich istniejące kopie, chyba że prawo Unii Europejskiej lub prawo państwa członkowskiego nakazują przechowywanie danych osobowych.
Podmiot przetwarzający pomaga Administratorowi w niezbędnym zakresie wywiązywać się z obowiązku odpowiadania na żądania osoby, której dane dotyczą oraz wywiązywania się z obowiązków określonych                          w art. 32-36 Rozporządzenia.
Podmiot przetwarzający po stwierdzeniu naruszenia ochrony danych osobowych bez zbędnej zwłoki zgłasza je Administratorowi w czasie nie przekraczającym 24 h.
Powiadomienie o stwierdzeniu naruszenia powinno być przesłane wraz z wszelką niezbędną dokumentacją dotyczącą naruszenia, aby umożliwić Administratorowi spełnienie obowiązku powiadomienia organu nadzoru.
Podmiot przetwarzający oraz – gdy ma to zastosowanie – przedstawiciel podmiotu przetwarzającego prowadzą rejestr wszystkich kategorii czynności przetwarzania dokonywanych w imieniu Administratora zgodnie z art. 30 Rozporządzenia.
Podmiot przetwarzający zobowiązany jest do przestrzegania zasad odnoszących się do postępowania w relacjach z dostawcami towarów i usług zewnętrznych, ze szczególnym uwzględnieniem występujących w nich ryzyk oraz zasad zachowania bezpieczeństwa informacji zgodnie z przyjętą przez Administratora „Polityką współpracy z Dostawcami / Wykonawcami w zakresie bezpieczeństwa Informacji” dostępnej na stronie www szpitala (http://www.wss5.pl/rodo).
Ze względu na obowiązek powierzenia przetwarzania danych przez Administratora podmiotom, które zapewniają wystarczające gwarancje wdrożenia odpowiednich środków technicznych i organizacyjnych, by przetwarzanie spełniło wymagania rozporządzenia i chroniło prawa osób, których dane dotyczą Podmiot Przetwarzający zobowiązany jest do wypełnienia ankiety bezpieczeństwa danych osobowych (Załącznik nr: 1 - Ankieta bezpieczeństwa danych osobowych).
§ 4.
Zasady zachowania poufności
Podmiot przetwarzający zobowiązuje się do zachowania w tajemnicy wszelkich informacji, danych, materiałów, dokumentów i danych osobowych otrzymanych od Administratora i od współpracujących z nim osób oraz danych uzyskanych w jakikolwiek inny sposób, zamierzony czy przypadkowy w formie ustnej, pisemnej lub elektronicznej.
Podmiot przetwarzający oświadcza, że w związku ze zobowiązaniem do zachowania w tajemnicy danych poufnych nie będą one wykorzystywane, ujawniane ani udostępniane bez pisemnej zgody Administratora pod rygorem nieważności w innym celu niż wykonanie Umowy, chyba że konieczność ujawnienia posiadanych informacji wynika z obowiązujących przepisów prawa lub Umowy Podstawowej.
Zobowiązanie do zachowania poufności trwa przez cały okres obowiązywania Umowy Podstawowej, o której mowa w § 2 punkt 3 powyżej oraz po upływie okresu przedawnienia roszczeń wynikających z Umowy Podstawowej.
§ 5.
Prawo kontroli
Administrator zgodnie z art. 28 ust. 3 lit. h Rozporządzenia ma prawo kontroli, czy środki zastosowane przez Podmiot przetwarzający przy przetwarzaniu i zabezpieczeniu powierzonych danych osobowych spełniają postanowienia Umowy lub Rozporządzenia.
Administrator realizować będzie prawo kontroli w godzinach pracy Podmiotu przetwarzającego i z minimum 7 dniowym uprzedzeniem.
Podmiot przetwarzający zobowiązuje się do usunięcia uchybień stwierdzonych podczas kontroli w terminie wskazanym przez Administratora nie dłuższym niż 7 dni.
Podmiot przetwarzający udostępnia Administratorowi wszelkie informacje niezbędne do wykazania spełnienia obowiązków określonych w art. 28 Rozporządzenia.
§ 6.
Dalsze powierzenie danych do przetwarzania
Podmiot Przetwarzający może powierzyć konkretne operacje przetwarzania Danych („podpowierzenie”) jedynie w celu wykonania Umowy Podstawowej, w drodze pisemnej Umowy podpowierzenia („Umowa Podpowierzenia”) innym podmiotom przetwarzającym („Podprzetwarzającym”) pod warunkiem uprzedniej akceptacji Podprzetwarzającego przez Administratora.
Lista Podprzetwarzających zaakceptowanych przez Administratora stanowi załącznik nr 2 do Umowy – Lista Zaakceptowanych Podprzetwarzających.
Zmiana bądź dodanie Podprzetwarzającego wymaga każdorazowo pisemnej zgody Administratora pod rygorem nieważności.
Dokonując podpowierzenia, Podmiot Przetwarzający ma obowiązek zobowiązać Podprzetwarzającego do realizacji wszystkich obowiązków Przetwarzającego wynikających z niniejszej Umowy powierzenia.
Podmiot Przetwarzający ma obowiązek zapewnić, aby Podprzetwarzający złożył Administratorowi pisemne oświadczenie o zobowiązaniu się  do wykonania obowiązków, o których mowa w poprzednim ustępie. Może to zostać wykonane przez podpisanie stosownego oświadczenia adresowanego do Administratora wraz z podpisaniem Umowy Podpowierzenia, zawierającego listę obowiązków Podprzetwarzającego.
Podmiot przetwarzający ponosi pełną odpowiedzialność wobec Administratora za nie wywiązanie się ze spoczywających na podwykonawcy („Podprzetwarzającego”) obowiązków w zakresie ochrony danych.
W przypadku dalszego powierzenia przetwarzania danych osobowych Podmiot Przetwarzający zobowiązuje się do zawarcia w Umowach z dalszymi podmiotami przetwarzającymi („Podprzetwarzającym”) postanowień, zgodnie z którymi, Umowy dalszego przetwarzania będą ulegały automatycznemu rozwiązaniu w chwili zakończenia obowiązywania niniejszej Umowy.
Podmiot Przetwarzający nie ma prawa przekazać Podprzetwarzającemu całości wykonania Umowy Podstawowej.
§ 7.
Oświadczenia Stron
Administrator oświadcza, że jest Administratorem danych osobowych oraz że jest uprawniony do ich przetwarzania w zakresie, w jakim powierzył je Przetwarzającemu.
Podmiot Przetwarzający oświadcza, że w ramach prowadzonej działalności gospodarczej profesjonalnie zajmuje się przetwarzaniem danych osobowych objętym Umową i Umową Podstawową, posiada w tym zakresie niezbędną wiedzę, odpowiednie środki techniczne i organizacyjne oraz daje rękojmię należytego wykonania niniejszej Umowy.
Przetwarzający na żądanie administratora danych powinien przedstawić dokumentację potwierdzająca przetwarzanie danych osobowych zgodnie z wymogami RODO, mogą to być między innymi: certyfikat potwierdzający wdrożenie normy PN-EN ISO/IEC 27001, raporty z przeprowadzonych przez niezależne podmioty audytów, dokumentacja potwierdzająca przeprowadzenie szkoleń, dokumentacja potwierdzająca wdrożenie zabezpieczeń technicznych i organizacyjnych.
§ 8.
Odpowiedzialność Podmiotu przetwarzającego
Podmiot przetwarzający jest odpowiedzialny za udostępnienie lub wykorzystanie danych osobowych niezgodnie z treścią Umowy, a w szczególności za udostępnienie powierzonych do przetwarzania danych osobowych osobom nieupoważnionym.
Podmiot Przetwarzający odpowiada za szkody, jakie powstaną po stronie Administratora lub osób trzecich w wyniku niezgodnego z Umową, lub obowiązującymi przepisami prawa, przetwarzania danych osobowych przez Podmiot Przetwarzający.
Podmiot przetwarzający zobowiązuje się do niezwłocznego poinformowania Administratora o jakimkolwiek postępowaniu, w szczególności administracyjnym lub sądowym, dotyczącym przetwarzania przez Podmiot przetwarzający danych osobowych określonych w Umowie, o jakiejkolwiek decyzji administracyjnej lub orzeczeniu dotyczącym przetwarzania tych danych, skierowanych do Podmiotu przetwarzającego, a także o wszelkich planowanych, o ile są wiadome, lub realizowanych kontrolach i inspekcjach dotyczących przetwarzania w Podmiocie przetwarzającym tych danych osobowych, w szczególności prowadzonych przez Pracowników Urzędu upoważnionych przez Prezesa Urzędu Ochrony Danych Osobowych. Niniejszy ustęp dotyczy wyłącznie danych osobowych powierzonych przez Administratora.
§ 9.
Czas obowiązywania Umowy
Niniejsza Umowa zostaje zawarta na czas trwania Umowy Podstawowej, o której mowa w § 2 pkt 3 powyżej.
Rozwiązanie Umowy, o której mowa w § 2 pkt 3 powyżej skutkować będzie ustaniem niniejszej Umowy.
Zamawiający może rozwiązać Umowę, o której mowa w § 2 pkt 3 powyżej ze skutkiem natychmiastowym, bez zachowania okresu wypowiedzenia, gdy Wykonawca narusza zobowiązania wynikające z niniejszej Umowy.
§ 10.
Rozwiązanie, zmiana Umowy
Administrator może rozwiązać niniejszą Umowę ze skutkiem natychmiastowym, gdy Podmiot przetwarzający:
pomimo zobowiązania go do usunięcia uchybień stwierdzonych podczas kontroli nie usunie ich w wyznaczonym terminie;
przetwarza dane osobowe w sposób niezgodny z Umową lub Rozporządzeniem;
powierzył przetwarzanie danych osobowych innemu podmiotowi bez zgody Administratora.
Wszelkie zmiany niniejszej Umowy wymagają formy pisemnej pod rygorem nieważności.
§ 11.
Inspektor Ochrony Danych Osobowych
Kontakt z Inspektorem Ochrony Danych [IOD] w Wojewódzkim Szpitalem Specjalistyczny nr 5 im. Św. Barbary: Imię i Nazwisko; e-mail: iod@wss5.pl
Kontakt z Inspektorem Ochrony Danych [IOD] w Podmiocie Przetwarzającym lub pełnomocnikiem Podmiotu Przetwarzającego właściwym z uwagi na przedmiot Umowy: Imię i Nazwisko: ……………………………..
e-mail: ………………….  , telefon: ………………
§ 12.
Postanowienia końcowe
Umowa została sporządzona w dwóch jednobrzmiących egzemplarzach dla każdej ze stron.
Każdorazowo przez pojęcie „dni” rozumie się dni kalendarzowe.
W razie sprzeczności pomiędzy postanowieniami niniejszej Umowy a Umowy Podstawowej, pierwszeństwo mają postanowienia Umowy. Oznacza to także, że kwestie dotyczące przetwarzania danych osobowych pomiędzy Administratorem a Przetwarzającym należy regulować poprzez zmiany niniejszej Umowy lub w wykonaniu jej postanowień.
Administrator			 			Podmiot przetwarzający
ANKIETA BEZPIECZEŃSTWA DANYCH OSOBOWYCH
Załącznik nr 1 do Umowy powierzenia danych osobowych nr: …..…/DZSIT/WSS/2025 z dnia: ……..….2025r.
Lista Zaakceptowanych Podprzetwarzających
Załącznik nr 2 do Umowy powierzenia danych osobowych nr: ……DZS/IT/WSS/2025 z dnia: …...2025r.