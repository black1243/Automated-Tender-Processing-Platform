Załącznik 4
UMOWA Nr AQ.RU.2380.…………2025
(projekt)
zawarta w dniu ………… 2025 r. w Krakowie pomiędzy:
Skarbem Państwa - Komendantem Wojewódzkim Policji w Krakowie, z siedzibą: 31-571 Kraków,
ul. Mogilska 109, NIP: 6750005594, Regon: 351081570, zwanym dalej w tekście „Zamawiającym”, którego reprezentuje:
a
………………. z siedzibą: ……………………., ul. ……………. działającą na podstawie wpisu do Rejestru Przedsiębiorców Krajowego Rejestru Sądowego pod numerem ……………………, NIP:……………., REGON:……………, zwaną w dalszej części umowy „Wykonawcą”, reprezentowaną przez:
Stosownie do dokonanego przez Zamawiającego wyboru oferty Wykonawcy jako najkorzystniejszej w postępowaniu prowadzonym w trybie przetargu nieograniczonego, na podstawie ustawy z dnia 11 września 2019r. Prawo zamówień publicznych, dalej ustawy Pzp, Nr sprawy ZP.27.2025, strony zawarły umowę o następującej treści:.
§ 1
PRZEDMIOT UMOWY.
Przedmiotem  niniejszej umowy jest  usługa wykonywania kopii lub wydruków w formacie A4 i A3 w trybie kolorowym i czarno-białym na 125 urządzeniach sieciowych wielofunkcyjnych, dostarczonych przez Wykonawcę i zainstalowanych w lokalizacjach podanych w załączniku nr 1 do Umowy.
Wykonawca w ramach realizacji usługi oddaje Zamawiającemu do używania 125 sztuk urządzeń o minimalnych parametrach wskazanych w załączniku nr 1 do Umowy (dokładne oznaczenie urządzeń, w tym model, numer fabryczny, rok produkcji, zostanie zamieszczone w protokołach zdawczo-odbiorczych). Zamawiający nie dopuszcza realizacji zamówienia na urządzeniach starszych niż 3 lata.
W sytuacji gdy Wykonawca dostarczy urządzenie, starsze niż 3 lata, to nie zostanie ono odebrane, a Wykonawca zapłaci karę umowną zgodnie z §8 ust. 1 pkt 2.
Przyjęcie do użytkowania urządzeń Wykonawcy oraz przekazanie po zakończeniu realizacji umowy nastąpi na podstawie protokołu zdawczo-odbiorczego. Urządzenia te w trakcie realizacji umowy i po zakończeniu realizacji pozostają własnością Wykonawcy.
Wykonawca wraz z dostarczonymi urządzeniami winien przeprowadzić instruktaż dla minimum 1 osoby w każdej lokalizacji z zakresu obsługi oraz dostarczyć dla każdego urządzenia instrukcję obsługi.
Zamawiający będzie używał urządzeń Wykonawcy zgodnie z ich przeznaczeniem i nie odda ich w użytkowanie, używanie, podnajem lub zastaw osobom trzecim – nie dotyczy policjantów i pracowników policji garnizonu małopolskiego.
Zamawiający ponosi odpowiedzialność za uszkodzenie urządzeń Wykonawcy tylko w przypadku, gdy będzie używał ich w sposób sprzeczny z umową, albo ich właściwościami lub przeznaczeniem.
W szczególności przedmiot zamówienia obejmuje następujący zakres:
Dostarczenie, instalacja, podłączenie do sieci i uruchomienie urządzeń w terminie do 10 dni kalendarzowych od daty zawarcia umowy. Parametry sieci wprowadzi Zamawiający.
Przeprowadzenie instruktażu w zakresie obsługi oraz dostarczenie do każdego urządzenia instrukcji obsługi w języku polskim,
Dostarczanie i wymiana na bieżąco materiałów eksploatacyjnych (za wyjątkiem papieru) zapewniających nieprzerwaną pracę urządzeń, jak również odbioru zużytych materiałów eksploatacyjnych. Koszt materiałów eksploatacyjnych (w tym koszt ich dostarczenia) pokrywa Wykonawca. Wymieniane części oraz materiały eksploatacyjne muszą gwarantować dobrą jakość tworzonych dokumentów (wydruki o dobrym kontraście, z czystym białym tłem bez zabrudzeń, prawidłowe odwzorowanie barw, czerni i odcieni szarości),
Wymagane jest odczytywanie stanów liczników raz w miesiącu,
Wykonywanie przeglądów i napraw niezbędnych do zapewnienia prawidłowego funkcjonowania urządzeń i utrzymania dobrej jakości wydruku oraz wymiana uszkodzonych i wyeksploatowanych części i materiałów eksploatacyjnych, które powodują nieprawidłowe działanie urządzeń. Przeglądy muszą uwzględniać wszelkie czynności niezbędne do zapewnienia sprawnego działania urządzenia. Dokonywanie przeglądów oraz wymiana części i  materiałów eksploatacyjnych musi być dokonywana w sposób zapewniający ciągłość pracy urządzeń.
Zamawiający oczekuje następujących parametrów jakościowych od zainstalowanych urządzeń i dokonywanych na nich kopii / wydruków:
kopie / wydruki o dobrym kontraście (nie dopuszcza się szarości zamiast koloru czarnego)
czyste, białe tło bez zabrudzeń
prawidłowe odwzorowanie barw (ocena wizualna)
kopie / wydruki prawidłowo utrwalone
ilość zacięć papieru poniżej 3 / tydzień
Po zakończeniu  realizacji umowy pamięci masowe z zainstalowanych urządzeń pozostają u Zamawiającego. Pamięć operacyjna urządzenia zostanie wykasowana w obecności przedstawicieli Zamawiającego, a z tej czynności sporządzony zostanie protokół.
Po zakończeniu umowy, Wykonawca dokona odbioru urządzeń ze wszystkich lokalizacji w terminie do 5 dni roboczych.
§ 2
WYNAGRODZENIE.
Maksymalną wartość umowy strony określają na kwotę ….................................... zł brutto
(słownie wartość brutto: …....................................).
Ostateczna wartość umowy zostanie określona na podstawie faktycznie zrealizowanej ilości usług w okresie trwania umowy. Zamawiający gwarantuje wykonanie umowy na poziomie min. 70% kopii określonych w ust. 3
Należność za kompleksową usługę wykonywania kopii /wydruku na urządzeniach Wykonawcy rozliczana będzie kwotą określoną jako iloczyn „ceny jednostkowej brutto za wykonanie 1 kopii A4” i liczby wykonanych kopi. Każdą wykonaną stronę wydruku w formacie A3 Wykonawca rozliczy jak za dwie strony A4.
Ceny jednostkowe brutto za wykonanie 1 kopii/wydruku A4, zgodnie z przedłożonym formularzem ofertowym wynosi:
Koszt wykonania 1 wydruku A4 obejmuje wszystkie koszty związane z wykonaniem obsługi serwisowej, w szczególności:
Dostarczanie oraz wymiana koniecznych części zamiennych;
Dostarczanie oraz wymiana niezbędnych materiałów eksploatacyjnych (bez papieru)
Dokonywanie przeglądów, konserwacji, napraw, regulacji, odczytu stanu liczników;
Dojazd do miejsc, w których zostały zainstalowane urządzenia Wykonawcy
Instalacja i deinstalacja urządzeń, części i materiałów;
Programowanie parametrów urządzenia zgodnie z dokumentacją techniczną producenta danego urządzenia.
Zamawiający zastrzega sobie prawo zmiany lokalizacji urządzeń będących przedmiotem niniejszej umowy w obrębie danego obiektu, na podstawie pisemnego powiadomienia, bez konieczności aneksowania niniejszej umowy. Sytuacja ta nie będzie generować dodatkowych kosztów dla Zamawiającego.
Zużycie podajników, uchwytów, mocowania rolek, osłon zaczepów i zawiasów, paneli dotykowych i innych części podlegają naprawie w ramach umowy. Zgodnie z zapisami §2 ust. 4 koszty te wliczone są w „koszt wykonania 1 wydruku”.
Ceny jednostkowe określone w ust. 3 obowiązują do końca realizacji zamówienia, bez możliwości ich zwiększenia, z zastrzeżeniem §9.
Wykonawca nie będzie pobierał dodatkowych opłat od Zamawiającego związanych z realizacją umowy, oprócz opłat wynikających z ilości wykonanych wydruków.
Zamawiający zastrzega sobie prawo do niewykorzystania całej wartości umowy określonej w ust. 1.
Wykonawca oświadcza, że jeżeli potrzeby Zamawiającego okażą się mniejsze niż określone
w umowie, nie będzie to stanowić podstawy do roszczeń ze strony Wykonawcy, z zastrzeżeniem ust. 1 - zdanie ostatnie.
§ 3
REALIZACJA UMOWY.
Wykonawca dostarczy i zainstaluje przedmiot umowy w terminie do 10 dni kalendarzowych od daty zawarcia umowy, zgodnie z załącznikiem nr 1 do umowy.
Wykonawca zapewni możliwość zgłaszania awarii i zleceń (przeglądu, naprawy, wymiany) w dni robocze
(pn – pt) w godzinach 7:30-15.30, na adres poczty elektronicznej …………………………………………………. lub poprzez dedykowany do tego celu system obsługi zgłoszeń.
Przeglądy, naprawy oraz wymiana części zamiennych i materiałów eksploatacyjnych muszą być wykonywane w miejscu ich eksploatacji oraz w godzinach pracy Zamawiającego, tj. w dni robocze  (pn – pt) w godz.  8.00-15.00.
Rozpoczęcie naprawy i/lub dostarczenie materiałów eksploatacyjnych oraz ich wymiana, musi nastąpić w ciągu 3 dni roboczych od dnia wysłania zgłoszenia.
O planowanej wizycie serwisanta Wykonawca winien poinformować Zamawiającego co najmniej 1 dzień roboczy wcześniej.
Wszystkie koszty przywracania i utrzymania pełnej funkcjonalności urządzeń Wykonawca wkalkuluje
w cenę oferty.
Jeżeli dostarczone urządzenia będą na gwarancji, z obowiązków obsługi zgłoszeń gwarancyjnych, dokonywania przeglądów oraz innych obowiązków wynikłych z umowy gwarancyjnej, wywiązuje się Wykonawca.
W celu zachowania ciągłości działań kluczowych komórek organizacyjnych, na wniosek Zamawiającego Wykonawca dostarczy zestaw materiałów eksploatacyjnych do wymiany przez służby techniczne we własnym zakresie, co jednocześnie nie będzie wpływało na warunki gwarancji urządzenia.
Wykonawca zobowiązany będzie do przywrócenia pełnej funkcjonalności urządzenia w wyniku jego naprawy lub wymiany urządzenia (w przypadku braku  możliwości wykonania naprawy na miejscu) na w pełni sprawne, skonfigurowane i gotowe do pracy o parametrach nie gorszych niż urządzenie uszkodzone.
Przywrócenie pełnej funkcjonalności w wyniku skutecznej naprawy lub wymiany urządzenia musi nastąpić najdalej w terminie do 5 dni roboczych od dnia zgłoszenia.
Wszystkie koszty przywracania i utrzymania  pełnej funkcjonalności urządzeń pokrywa Wykonawca.
Wykonawca gwarantuje wykonanie napraw i przeglądów konserwacyjnych przy użyciu fabrycznie nowych części lub jeżeli nie są dostępne w handlu nowe, dopuszcza się całkowicie sprawne z obiegu wtórnego.
Odbioru usługi naprawy dokona przedstawiciel Zamawiającego, który potwierdzi fakt wykonania usługi własnoręcznym podpisem na protokole odbioru usługi naprawy, potwierdzone wydrukiem testowym.
W przypadku 3-krotnej awarii tego samego urządzenia Wykonawca na wniosek Zamawiającego dokona jego wymiany.
§ 4
TERMIN REALIZACJI.
Termin wykonywania zamówienia: od daty zawarcia umowy, lecz nie wcześniej niż od dnia 01.09.2025r. do dnia 30.09.2028r., jednak nie dłużej niż do wyczerpania kwoty określonej w § 2 ust. 1.
W przypadku gdy kwota, na jaką zostanie zawarta umowa zostanie wykorzystana w całości przed upływem terminu, określonego w ust. 1 niniejszego paragrafu lub do wykorzystania pozostaje kwota niewystarczająca na pokrycie wynagrodzenia za realizację danej usługi, Strony postanawiają, że umowa wygasa. W sytuacji opisanej w zdaniu poprzednim, Zamawiający nie będzie zobowiązany do zapłaty Wykonawcy jakichkolwiek kar ani innych należności.
§ 5
WARUNKI PŁATNOŚCI.
Za wykonaną w danym miesiącu kompleksową usługę wykonywania wydruków Wykonawca dostarczy Zamawiającemu faktury VAT, zgodnie ze stawkami określonymi w §2 ust. 3  pomnożonymi przez liczbę wykonanych wydruków w rozliczanym miesiącu.
Wykonawca zobowiązany jest przed wystawieniem faktur poinformować Zamawiającego o ilości wydrukowanych stron z rozbiciem na poszczególne urządzenia oraz liczbą wykonanych kopii i wydruków kolorowych i czarno-białych. Każdą wydrukowaną stronę A3 wykonawca rozliczy jak za dwie strony A4.
Wykonawca wystawi faktury zgodnie załącznikiem nr 1 do umowy, dla każdej jednostki osobno, z wyszczególnieniem urządzeń oraz ilości wykonanych kopii.
Strony ustalają formę płatności jako przelew bankowy płatny w ciągu 30 dni od otrzymania prawidłowo wystawionych faktur na konto Wykonawcy wskazane na fakturze.
Wykonawca zobowiązuje się do nieprzenoszenia wierzytelności z tytułu niniejszej umowy na osobę trzecią bez pisemnej zgody Zamawiającego.
Zamawiający zastrzega, że nie uzna faktury za wystawioną prawidłowo, jeżeli będzie zawierała numer rachunku bankowego nie znajdujący się w wykazie podmiotów prowadzonym na podstawie art. 96b ustawy o podatku od towarów i usług, za wyjątkiem podmiotów w odniesieniu do których naczelnik urzędu skarbowego nie dokonał rejestracji albo które wykreślił z rejestru jako podatnik VAT.
§ 6
Przed skierowaniem jakiejkolwiek osoby do realizacji zamówienia Wykonawca zobowiązany jest do przesłania Zamawiającemu danych osoby (imię, nazwisko, PESEL lub imię, nazwisko, imię ojca, data i miejsce urodzenia) na adres email: sekretariat.wlii@malopolska.policja.gov.pl, co najmniej 2 dni robocze przed planowanym terminem. Zamawiający może bez podania przyczyn odmówić wpuszczenia osoby na swój teren. Wykonawcy nie przysługują z tego tytułu żadne roszczenia. Taka sytuacja nie może być podstawą do żądania przedłużenia realizacji umowy.
Zamawiający wymaga, aby wszystkie osoby bezpośrednio wykonujące czynności niezbędne do realizacji zamówienia tj:
oczyszczenie obudowy kserokopiarki oraz podajnika;
oczyszczenie układu napędowego,  nagrzewnicy, toru prowadzenia papieru (rolek i czujników);
konserwowanie elementów mechanicznych przewidzianych w dokumentacji producenta;
wymiana zużytych rolek  oraz uszkodzonych części;
sprawdzenie prawidłowości działania oraz wykonanie wydruków próbnych;
posiadały minimum roczne doświadczenie w obsłudze serwisowej urządzeń kserograficznych i zostały zatrudnione przez Wykonawcę lub podwykonawcę na podstawie umowy o pracę.
Wykonawca musi wykazać, że dysponuje co najmniej 3 osobami, z których każda posiada co najmniej roczne doświadczenie w obsłudze serwisowej urządzeń będących przedmiotem zamówienia.
W uzasadnionych przypadkach możliwa jest zmiana osób odpowiedzialnych za realizację niniejszego zamówienia na osoby o doświadczeniu równoważnym lub większym, z uwzględnieniem warunków udziału w postępowaniu ZP.27.2025.
W trakcie realizacji zamówienia Zamawiający uprawniony jest do wykonywania czynności kontrolnych wobec Wykonawcy odnośnie spełniania przez Wykonawcę lub podwykonawcę wymogu zatrudnienia  na podstawie umowy o pracę osób wykonujących czynności wskazane w ust. 2. Zamawiający uprawniony jest w szczególności do:
żądania oświadczeń i dokumentów w zakresie potwierdzenia spełniania ww. wymogów i dokonywania ich oceny,
żądania wyjaśnień w przypadku wątpliwości w zakresie potwierdzenia spełniania ww. wymogów,
przeprowadzania kontroli na miejscu wykonywania świadczenia.
W trakcie realizacji zamówienia na każde wezwanie Zamawiającego w wyznaczonym w tym wezwaniu terminie Wykonawca przedłoży Zamawiającemu wskazane poniżej dowody w celu potwierdzenia spełnienia wymogu zatrudnienia na podstawie umowy o pracę przez Wykonawcę lub podwykonawcę osób wykonujących wskazane w ust. 1 czynności w trakcie realizacji zamówienia:
oświadczenie Wykonawcy lub podwykonawcy o zatrudnieniu na podstawie umowy o pracę osób wykonujących czynności, których dotyczy wezwanie Zamawiającego. Oświadczenie to powinno zawierać w szczególności: dokładne określenie podmiotu składającego oświadczenie, datę złożenia oświadczenia, wskazanie, że objęte wezwaniem czynności wykonują osoby zatrudnione na podstawie umowy o pracę wraz ze wskazaniem liczby tych osób, imion i nazwisk tych osób, rodzaju umowy o pracę i wymiaru etatu oraz podpis osoby uprawnionej do złożenia oświadczenia w imieniu Wykonawcy lub podwykonawcy;
poświadczoną za zgodność z oryginałem odpowiednio przez Wykonawcę lub podwykonawcę kopię umowy/umów o pracę osób wykonujących w trakcie realizacji zamówienia czynności, których dotyczy ww. oświadczenie Wykonawcy lub podwykonawcy (wraz z dokumentem regulującym zakres obowiązków, jeżeli został sporządzony). Kopia umowy/umów powinna zostać zanonimizowana w sposób zapewniający ochronę danych osobowych pracowników. Imię i nazwisko pracownika nie podlega anonimizacji. Informacje takie jak: data zawarcia umowy, rodzaj umowy o pracę i wymiar etatu powinny być możliwe do zidentyfikowania;
zaświadczenie właściwego oddziału ZUS, potwierdzające opłacanie przez Wykonawcę lub podwykonawcę składek na ubezpieczenia społeczne i zdrowotne z tytułu zatrudnienia na podstawie umów o pracę za ostatni okres rozliczeniowy;
poświadczoną za zgodność z oryginałem odpowiednio przez Wykonawcę lub podwykonawcę kopię dowodu potwierdzającego zgłoszenie pracownika przez pracodawcę do ubezpieczeń, zanonimizowaną w sposób zapewniający ochronę danych osobowych pracowników. Imię i nazwisko pracownika nie podlega anonimizacji.
Dalsze zapisy obowiązujące jedynie w przypadku złożenie w ofercie przez wykonawcę oświadczenia dot. zatrudnienia osób niepełnosprawnych w rozumieniu ustawy z dnia 27.08.1997 r. o rehabilitacji zawodowej i społecznej oraz zatrudnianiu osób niepełnosprawnych.
Wśród osób bezpośrednio realizujących zamówienie będzie co najmniej jedna osoba niepełnosprawna w rozumieniu ustawy z dnia 27 sierpnia 1997r. o rehabilitacji zawodowej i społecznej oraz zatrudnieniu osób niepełnosprawnych:
Wraz z powierzeniem obowiązków osobie niepełnosprawnej w rozumieniu ustawy z dnia 27.08.1997 r. o rehabilitacji zawodowej i społecznej oraz zatrudnianiu osób niepełnosprawnych, Wykonawca złoży stosowne oświadczenie w terminie 3 dni od daty powierzenia obowiązków.
W trakcie realizacji zamówienia na każde wezwanie Zamawiającego w wyznaczonym w tym wezwaniu terminie Wykonawca przedłoży Zamawiającemu dowody w celu potwierdzenia spełnienia wymogu zatrudnienia osoby niepełnosprawnej w rozumieniu ustawy z dnia 27.08.1997 r. o rehabilitacji zawodowej i społecznej oraz zatrudnianiu osób niepełnosprawnych.
Zamawiający uprawniony jest w szczególności do:
żądania oświadczeń w zakresie spełniania ww. wymogów i dokonywania ich oceny,
żądania wyjaśnień w przypadku wątpliwości w zakresie potwierdzenia spełniania ww. wymogów,
przeprowadzania kontroli na miejscu wykonywania świadczenia.
Na każde wezwanie Zamawiającego, w wyznaczonym przez niego terminie, Wykonawca przedłoży oświadczenie dotyczące osób, o których mowa w ust. 6.
Oświadczenie, o którym mowa w ust. 8 musi zawierać:
dokładne określenie podmiotu składającego oświadczenie,
datę złożenia oświadczenia,
wskazanie, że objęte wezwaniem czynności wykonują osoby wymienione w ust. 6.
Niezłożenie przez Wykonawcę w ciągu 1 miesiąca od terminu wyznaczonego zgodnie z ust. 8, żądanych przez Zamawiającego oświadczeń i wyjaśnień, o których mowa w ust. 6 pkt. 1) i 2) umowy będzie potraktowane jako niespełnienie przez Wykonawcę kryterium. W tej sytuacji zostanie naliczona kara, o której mowa w § 8 ust. 1 pkt 6.
§ 7
PODWYKONAWSTWO
Wykonawca zobowiązuje się wykonać przedmiot umowy samodzielnie.
ALBO - (zapis fakultatywny, zostanie wprowadzony do treści umowy w przypadku wskazania w ofercie przez Wykonawcę podwykonawców).
Wykonawca wykona przedmiot zamówienia z udziałem podwykonawców.
Przez umowę o podwykonawstwo rozumie się umowę w formie pisemnej o charakterze odpłatnym, zawartą między wykonawcą a podwykonawcą, (podwykonawcą oraz dalszym podwykonawcą) na mocy której podwykonawca zobowiązuje się wykonać część zamówienia.
Wykonawca powierza wykonanie części zamówienia: ……………………./wskazać część/ podwykonawcy: …………………………../wskazać podwykonawcę/.
Zamawiający żąda, aby przed przystąpieniem do wykonania zamówienia wykonawca podał nazwy, dane kontaktowe oraz przedstawicieli, podwykonawców zaangażowanych w realizację usługi, jeżeli są już znani. Wykonawca zawiadamia zamawiającego o wszelkich zmianach w odniesieniu do informacji, o których mowa w zdaniu pierwszym, w trakcie realizacji zamówienia, a także przekazuje wymagane informacje na temat nowych podwykonawców, którym w późniejszym okresie zamierza powierzyć realizację usług.
Zamawiający będzie badać, czy nie zachodzą wobec podwykonawcy niebędącego podmiotem udostępniającym zasoby podstawy wykluczenia, przewidziane w dokumentach zamówienia odnośnie Wykonawcy. Wykonawca na żądanie zamawiającego przedstawia oświadczenie, o którym mowa w art. 125 ust. 1, lub podmiotowe środki dowodowe dotyczące tego podwykonawcy.
W przypadku, o którym mowa w ust. 5, jeżeli wobec podwykonawcy zachodzą podstawy wykluczenia, zamawiający będzie żądał, aby wykonawca w terminie określonym przez zamawiającego zastąpił tego podwykonawcę pod rygorem niedopuszczenia podwykonawcy do realizacji części zamówienia
Jeżeli zmiana albo rezygnacja z podwykonawcy dotyczy podmiotu, na którego zasoby wykonawca powoływał się, na zasadach określonych w art. 118 ust. 1, Ustawy Pzp w celu wykazania spełniania warunków udziału w postępowaniu, wykonawca jest obowiązany wykazać zamawiającemu, że proponowany inny podwykonawca lub wykonawca samodzielnie spełnia je w stopniu nie mniejszym niż podwykonawca, na którego zasoby wykonawca powoływał się w trakcie postępowania o udzielenie zamówienia.
Powierzenie wykonania części zamówienia podwykonawcom nie zwalnia wykonawcy z odpowiedzialności za należyte wykonanie tego zamówienia.
Umowa o podwykonawstwo nie może zawierać postanowień kształtujących prawa i obowiązki podwykonawcy, w zakresie kar umownych oraz postanowień dotyczących warunków wypłaty wynagrodzenia, w sposób dla niego mniej korzystny niż prawa i obowiązki wykonawcy, ukształtowane postanowieniami umowy zawartej między zamawiającym a wykonawcą.
Wszelkie zapisy niniejszej Umowy dotyczące wymagań związanych z realizacją zamówienia w zakresie zatrudnienia przez wykonawcę na podstawie stosunku pracy osób wykonujących wskazane przez zamawiającego czynności w zakresie realizacji zamówienia odnoszą się również do podwykonawców.
§ 8
KARY UMOWNE.
W przypadku niewykonania lub nienależytego wykonania umowy, Wykonawca zobowiązuje się zapłacić Zamawiającemu następujące kary umowne:
15% wartości brutto umowy określonej w §2 ust.1 za odstąpienie od umowy przez którąkolwiek ze stron z przyczyn leżących po stronie Wykonawcy;
0,2% wartości brutto umowy określonej w §2 ust.1 za naruszenie terminu określonego w §3 ust.1 za każdy rozpoczęty dzień zwłoki, nawet jeśli zwłoka dotyczyłaby tylko jednego urządzenia.
100 zł  za każdy rozpoczęty dzień zwłoki z tytułu nie przystąpienia do wykonania usługi naprawy lub wymiany materiałów eksploatacyjnych w terminie określonym w § 3 ust. 4.
0,01% wartości brutto umowy określonej w §2 ust.1 za naruszenie terminu określonego w §3 ust.10 za każdy rozpoczęty dzień zwłoki;
z tytułu niezatrudnienia osób bezpośrednio realizujących zamówienie na podstawie umowy o pracę, Wykonawca zapłaci Zamawiającemu karę umowną w wysokości 100 zł za każdy dzień niewykonania umowy w tym zakresie za każdą taką osobę.
(jeśli dotyczy) z tytułu niezatrudnienia co najmniej jednej osoby niepełnosprawnej, o której mowa w § 6 ust. 6, Wykonawca zapłaci Zamawiającemu karę umowną w wysokości 10% wartości umowy brutto określonej w § 2 ust. 1  zł.
(jeżeli dotyczy) z tytułu zwłoki w przekazaniu dokumentów, o których mowa w §6 ust 5 pkt. 1 - 4 w wysokości 50 zł za każdy brakujący dokument odrębnie za każdy rozpoczęty dzień zwłoki.
(jeżeli dotyczy) z tytułu niedopełnienia obowiązku określonego w § 9 ust. 9 Wykonawca zapłaci Zamawiającemu karę umowną w wysokości 50% wartości zmiany wynagrodzenia przypadającej proporcjonalnie na danego podwykonawcę (dalszego podwykonawcę). Taka sama kara umowna dotyczy sytuacji, gdy pomimo zmiany wynagrodzenia nastąpi brak zapłaty lub nieterminowa zapłata wynagrodzenia należnego podwykonawcy z tytułu tej zmiany.
Zamawiający zobowiązuje się zapłacić Wykonawcy karę umowną w wysokości 15% wartości umowy brutto  określonej w §2 ust. 1, jeżeli którakolwiek ze stron odstąpi od umowy z powodu okoliczności leżących po stronie Zamawiającego, za wyjątkiem sytuacji opisanej w art. 456 ust 1 ustawy - Prawo zamówień publicznych.
Łączna wysokość kar umownych, nałożonych odrębnie na każdą ze stron, nie może przekroczyć 15% wartości brutto umowy określonej w §2 ust. 1.
W przypadku nagminnej (występującej w co najmniej 3 niezależnych przypadkach w tygodniu, w przeciągu 1 miesiąca kalendarzowego) sytuacji związanej z niedotrzymaniem parametrów jakościowych wydruków (określonych w §1 ust. 9 umowy) na którymkolwiek z urządzeń zainstalowanych, Zamawiający zastrzega sobie prawo do natychmiastowego odstąpienia od umowy (bez okresu wypowiedzenia i bez konieczności wyznaczania dodatkowego terminu na wykonanie usługi) i naliczenia kary umownej określonej w ust.1 pkt 1 niniejszego paragrafu.
W przypadku opóźnienia płatności faktur, Wykonawcy przysługuje prawo naliczenia odsetek ustawowych.
Zastrzeżone powyżej kary umowne nie wyłączają prawa żądania odszkodowania przekraczającego ich wysokość, a także dochodzenia roszczeń z tytułu innych szkód na zasadach ogólnych.
Wykonawca nie może zwolnić się od odpowiedzialności względem Zamawiającego z tego powodu, że niewykonanie lub nienależyte wykonanie umowy przez Wykonawcę było następstwem nie wykonania zobowiązań wobec Wykonawcy przez jego kooperantów.
Wykonawca wyraża zgodę na potrącenie z należności podstawowej naliczonych kar umownych bez uprzedniego wezwania do zapłaty.
§9
ZMIANY UMOWY.
Wszelkie zmiany i uzupełnienia umowy mogą być dokonane za zgodą Zamawiającego i Wykonawcy, tylko
w przypadkach określonych w dziale IV ustawy z dnia 11 września 2019 r. Prawo zamówień publicznych oraz ustawy z dnia 23 kwietnia 1964 r. Kodeks Cywilny, w formie pisemnej pod rygorem nieważności.
Zamawiający dopuszcza możliwość dokonania zmiany postanowień umowy w stosunku do treści oferty, na podstawie której dokonano wyboru Wykonawcy w sytuacji, której nie można było przewidzieć w chwili zawarcia umowy, a która spowodowałaby, że świadczenie stałoby się niemożliwe.
Zamawiający, dla zapewnienia prawidłowej realizacji zadania, dopuszcza możliwość istotnych zmian postanowień zawartych w niniejszej umowie. W szczególności zmiany mogą dotyczyć przedmiotu zamówienia, terminu wykonania umowy, ustalonego wynagrodzenia, w sytuacji gdy:
wystąpią sytuacje niezależne od stron umowy lub w przypadku działania siły wyższej, powodującej konieczność wprowadzenia zmian do umowy, w tym terminu wykonania. Wykonawca jest zobowiązany niezwłocznie poinformować Zamawiającego o fakcie zaistnienia siły wyższej,
wystąpią okoliczności, których nie można było przewidzieć w chwili zawarcia umowy,
wystąpią potrzeby wprowadzenia zmian do umowy, wynikające ze zmian natury technicznej,
wystąpią przerwy w realizacji umowy, powstałe z przyczyn nie leżących po stronie Wykonawcy,
wystąpi wywierająca bezpośredni wpływ na dalsze wykonywanie umowy zmiana obowiązującego prawa powszechnego (np. ustawy, rozporządzenia) bądź przepisów wewnętrznych, obowiązujących w Policji (zarządzenia, decyzje i wytyczne KGP/ MSWiA),
wystąpi potrzeba zmiany lokalizacji realizacji zamówienia z zastrzeżeniem par. 2 ust. 5 Umowy ,
sytuacji niezależnych od stron umowy lub w przypadku działania siły wyższej, powodującej konieczność wprowadzenia zmian do umowy,
nastąpiła zmiana/wprowadzenie podwykonawcy pod warunkiem odpowiedniego zgłoszenia i po akceptacji Zamawiającego,
Strony przewidują również zmiany wysokości wynagrodzenia należnego Wykonawcy, w przypadku zmiany:
stawki podatku od towarów i usług oraz podatku akcyzowego,
wysokości minimalnego wynagrodzenia za pracę albo wysokości minimalnej stawki godzinowej, ustalonych na podstawie przepisów ustawy z dnia 10 października 2002 r. o minimalnym wynagrodzeniu za pracę,
zasad podlegania ubezpieczeniom społecznym lub ubezpieczeniu zdrowotnemu lub wysokości stawki składki na ubezpieczenia społeczne lub zdrowotne,
zasad gromadzenia i wysokości wpłat do pracowniczych planów kapitałowych, o których mowa w ustawie z dnia 4 października 2018 r. o pracowniczych planach kapitałowych
- jeżeli zmiany te będą miały wpływ na koszty wykonania zamówienia przez Wykonawcę.
Warunkiem zmiany wynagrodzenia Wykonawcy będzie wykazanie przez daną Stronę umowy, że zmiany określone w ust. 4 miały faktyczny wpływ na koszty wykonania przedmiotu umowy. Zmiany będą liczone wyłącznie w stosunku do zakresu pozostającego do wykonania.
Strony w czasie realizacji niniejszej umowy dopuszczają możliwość zmiany wysokości maksymalnego wynagrodzenia należnego Wykonawcy, w przypadku zmiany (wzrost lub obniżenie) ceny materiałów lub kosztów związanych z realizacją niniejszej umowy, względem ceny lub kosztów przyjętych w celu ustalenia wynagrodzenia Wykonawcy zawartego w ofercie. Strony mogą wnioskować o zmianę wysokości wynagrodzenia Wykonawcy, w przypadku:
zmiany ceny materiałów lub kosztów związanych z realizacją niniejszej umowy po upływie 6 miesięcy, licząc od dnia zawarcia umowy, oraz nie częściej niż po upływie kolejnych 6 miesięcy od dnia zawarcia aneksu zmieniającego wysokość wynagrodzenia Wykonawcy; oraz
gdy zmiana ceny materiałów lub kosztów związanych z realizacją niniejszej umowy będzie wyższa o co najmniej 3% od wysokości średniorocznego wskaźnika cen towarów i usług konsumpcyjnych ogółem, ogłaszanego w komunikacie Prezesa GUS za ostatni opublikowany okres.
Warunkiem zmiany wynagrodzenia Wykonawcy będzie wykazanie przez daną Stronę umowy, że zmiana ceny materiałów lub kosztów związanych z realizacją niniejszej umowy, miała faktyczny wpływ na koszty wykonania przedmiotu umowy. Zmiana będzie liczona wyłącznie w stosunku do zakresu pozostającego do wykonania. Łączna maksymalna wartość zmiany wynagrodzenia Wykonawcy może wynieść 5% maksymalnego wynagrodzenia Wykonawcy.
Zmiany do umowy może inicjować zarówno Zamawiający, jak i Wykonawca, składając pisemny wniosek do drugiej strony, zawierający w szczególności opis zmiany i uzasadnienie. Zamawiający powyżej przewidział katalog zmian, na które może wyrazić zmianę, powyższe nie stanowi jednak zobowiązania do wyrażenia takiej zgody.
Ewentualne zmiany umowy mogą zostać wprowadzone w życie po odpowiednich negocjacjach Wykonawcy z Zamawiającym i akceptacji ustaleń przez obie strony umowy.
Wykonawca, którego wynagrodzenie zostało zmienione zgodnie z art. 439 Ustawy Pzp, zobowiązany jest
do zmiany wynagrodzenia przysługującego podwykonawcy (dalszemu podwykonawcy), z którym zawarł umowę, w zakresie odpowiadającym zmianom cen materiałów lub kosztów dotyczących zobowiązania podwykonawcy.
Jeżeli w okresie realizacji umowy Wykonawca nie osiągnie gwarantowanego przez Zamawiającego wykonania umowy na poziomie min. 70% kopii określonych w §2 ust. 3, to może zawnioskować o wydłużenie realizacji umowy o czas niezbędny do osiągnięcia tego poziomu. Jeżeli Wykonawca nie skorzysta z tego prawa, to oznaczać będzie, że rezygnuje z wszelkich roszczeń wobec Zamawiającego.
§10
PRZEDSTAWICIELE STRON W ZAKRESIE REALIZACJI UMOWY.
Zamawiający i Wykonawca wyznaczą oraz przekażą sobie imienne listy swoich przedstawicieli wraz z niezbędnymi numerami telefonów oraz adresów e-mail.
Zmiana tych osób następuje na podstawie pisemnego zawiadomienia przesłanego drugiej stronie, bez konieczności aneksowania umowy.
§11
OCHRONA DANYCH OSOBOWYCH.
Wykonawca oświadcza, że wypełnił obowiązki informacyjne przewidziane w art. 13 i art. 14 rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych
w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) (Dz. Urz. UE L 119 z 04.05.2016, str. 1) wobec osób fizycznych, od których dane osobowe bezpośrednio lub pośrednio pozyskał w celu realizacji niniejszej umowy oraz które udostępnił Zamawiającemu.
Zamawiający oświadcza, że wypełnił obowiązki informacyjne przewidziane w art. 13 i art. 14 rozporządzenia Parlamentu Europejskiego i Rady (UE) 2016/679 z dnia 27 kwietnia 2016 r. w sprawie ochrony osób fizycznych
w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) (Dz. Urz. UE L 119 z 04.05.2016, str. 1) wobec osób fizycznych, od których dane osobowe bezpośrednio lub pośrednio pozyskał w celu realizacji niniejszej umowy oraz które udostępnił Wykonawcy.
§12
INFORMACJE OGÓLNE I PORZĄDKOWE.
W sprawach nieuregulowanych niniejszą umową stosuje się przepisy ustawy z dnia 11 września 2019 r. - Prawo zamówień publicznych, ustawy z dnia 23 kwietnia 1964 r. - Kodeks cywilny.
Ewentualne kwestie sporne wynikłe w trakcie realizacji niniejszej umowy rozstrzygane będą przez Sąd właściwy dla Zamawiającego.
§ 13
EGZEMPLARZE UMOWY.
Umowę sporządzono w trzech jednobrzmiących egzemplarzach, na prawach oryginału, z których dwa otrzymuje Zamawiający, a jeden Wykonawca.
ALBO
Umowę sporządzono w jednym egzemplarzu z zachowaniem postaci elektronicznej i podpisaną kwalifikowanym podpisem elektronicznym przez Wykonawcę oraz Zamawiającego.
Za datę zawarcia umowy przyjmuje się datę złożenia ostatniego podpisu elektronicznego.
§ 14
WYKAZ ZAŁACZNIKÓW DO UMOWY.
Integralną częścią niniejszej Umowy stanowią następujące załączniki.
Załącznik nr 1 – Opis przedmiotu zamówienia oraz szczegółowy wykaz ilości i miejsc użytkowania.
WYKONAWCA								ZAMAWIAJĄCY