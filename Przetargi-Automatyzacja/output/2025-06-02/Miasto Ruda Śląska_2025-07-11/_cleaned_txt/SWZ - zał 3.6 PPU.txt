Załącznik nr 3.6 do SWZ
Projektowane postanowienia umowy, które zostaną wprowadzone do treści umowy w sprawie zamówienia
WZÓR UMOWY nr …………..
Zakup i dostawa fabrycznie nowego sprzętu komputerowego, akcesoriów
i wyposażenia pracowni CKZ do zajęć praktycznych
Miastem Ruda Śląska z siedzibą organu zarządzającego w Rudzie Śląskiej przy Placu Jana Pawła II 6, 41-709 Ruda Śląska, reprezentowanym przez:
Jana Lomania – Dyrektora Centrum Kształcenia Zawodowego w Rudzie Śląskiej przy ul. gen. Hallera 6, 41-709 Ruda Śląska działającego na podstawie Pełnomocnictwa Prezydenta Miasta Ruda Śląska do projektów: Etap I i II: SP.077.2.872.2024 z dnia 18 września 2024 r. oraz Pełnomocnictwa ogólnego: SP.0052.123.2023 z dnia
1 września 2023 r., zwanym w dalszej części umowy „Zamawiającym”
a
reprezentowanym przez:
zwaną/ym w dalszej części Wykonawcą.
Umowa niniejsza (dalej: umowa) została zawarta w wyniku przeprowadzonego postępowania o udzielenie zamówienia publicznego w trybie przetargu nieograniczonego zgodnie z art. 132 ustawy z dnia 11 września 2019r. - Prawo zamówień publicznych (test jednolity Dz. U. z 2024 r. poz. 1320).
Znak sprawy: AP.271.30.2025.
§ 1
Przedmiot umowy i termin realizacji
Wykonawca zobowiązuje się zrealizować zamówienie określone w Specyfikacji Warunków Zamówienia dla przeprowadzonego postępowania o udzielenie zamówienia, która stanowi integralną część niniejszej umowy, a Zamawiający zobowiązuje się odebrać przedmiot umowy i zapłacić wynagrodzenie określone w umowie.
Zamówienie finansowane jest ze środków Unii Europejskiej w ramach Programu Fundusze Europejskie dla Śląskiego 2021-2027 współfinansowanego ze środków Funduszu na rzecz Sprawiedliwej Transformacji, na podstawie umowy nr FESL.10.14-IZ.01-06C1/23 zawartej pomiędzy Województwem Śląskiem a Miastem Ruda Śląska o realizacji projektu „Czas na nowoczesne technologie – modernizacja pracowni w centrum kształcenia zawodowego w Rudzie Śląskiej – etap II” dla Priorytetu: FESL.10 „Fundusze Europejskie na transformację”, dla Działania: FESL.10.14 „Infrastruktura kształcenia zawodowego”
Przedmiotem umowy, zwanym dalej także Sprzętem lub Towarem, jest Zakup i dostawa fabrycznie nowego sprzętu komputerowego, oprogramowania, akcesoriów, i wyposażenia pracowni CKZ do zajęć praktycznych. Zakup obejmuje:
Klawiatura z wyraźnymi napisami – 1 sztuka
Producent:
Nazwa handlowa:
Model:
Numer katalogowy producenta:
Elektroniczna kolorowa lupa – 1 sztuka
Producent:
Nazwa handlowa:
Model:
Numer katalogowy producenta:
Udźwiękowiony kalkulator – 1 sztuka
Producent:
Nazwa handlowa:
Model:
Numer katalogowy producenta:
Cyfrowy skaner – 1 sztuka
Producent:
Nazwa handlowa:
Model:
Numer katalogowy producenta:
Mobilna pętla indukcyjna – 1 sztuka
Producent:
Nazwa handlowa:
Model:
Numer katalogowy producenta:
Program powiększająco-udźwiękawiający – licencja na 1 stanowisko
Producent:
Nazwa handlowa:
Wersja:
Numer katalogowy producenta:
Szczegółowy opis przedmiotu zamówienia i warunki realizacji umowy zawiera opis przedmiotu zamówienia, stanowiący załącznik do SWZ.
Wykonawca zobowiązuje się zrealizować umowę, tzn. dostarczyć przedmiot umowy, w terminie do 90 dni od daty jej zawarcia, jednak nie wcześniej niż przed dniem 30 września 2025 r.
§ 2
Wymagania techniczne przedmiotu umowy
Sprzęt dostarczony do Zamawiającego musi być nowy, nieużywany, wyprodukowany nie wcześniej niż 6 miesięcy przed dostawą, na dzień złożenia oferty musi być w stałej ofercie producenta.
Sprzęt dostarczony do Zamawiającego musi być sprzedany poprzez legalny kanał dystrybucji producenta sprzętu na rynek polski.
Zamawiający ma prawo zweryfikować czy Wykonawca pozyskał przedmiot umowy poprzez legalny kanał dystrybucji producenta sprzętu. W tym celu Wykonawca ma obowiązek udostępnić kontakt do lokalnego biura dystrybutora sprzętu w Polsce lub wskazać inną możliwość oficjalnej weryfikacji sprzętu u jego producenta.
Zamawiający ma prawo zweryfikować legalność dostarczonego oprogramowania. W tym celu Wykonawca ma obowiązek udostępnić kontakt do lokalnego biura dystrybutora oprogramowania w Polsce lub wskazać inną możliwość oficjalnej weryfikacji oprogramowania u jego producenta.
Zamawiający nie dopuszcza jakiejkolwiek ingerencji poza producentem w dostarczony sprzęt przed dostawą ich do Zamawiającego jeżeli jest to wymagane w opisie przedmiotu zamówienia.
Sprzęt dla którego jest to wymagane w opisie przedmiotu zamówienia na dzień dostawy ma pełne wsparcie techniczne producenta, tj. co najmniej stronę internetową producenta sprzętu w języku polskim lub angielskim zawierającą takie elementy jak sterowniki, oprogramowanie oraz instrukcje dla dostarczonego sprzętu.
Zamawiający nie dopuszcza zaoferowania oprogramowania i planów licencyjnych opartych o rozwiązania wymagających stałych opłat w okresie używania zakupionego produktu.
Licencje na oprogramowanie pozwala na przenoszenie oprogramowania pomiędzy stacjami roboczymi (np. w przypadku wymiany stacji roboczej).
Zamawiający wymaga, aby wszystkie elementy oprogramowania oraz jego licencja pochodziły od tego samego producenta.
Interfejs oprogramowania w pełnej polskiej wersji językowej.
§ 3
Dostawa i odbiór przedmiotu umowy
Miejscem dostawy przedmiotu umowy są budynki Centrum Kształcenia Zawodowego w Rudzie Śląskiej. Dokładny adres dostawy wynika z opisu przedmiotu zamówienia.
Dostawa przedmiotu umowy do Centrum Kształcenia Zawodowego w Rudzie Śląskiej odbywać się będzie w dniach od poniedziałku do piątku w godzinach od 7:00 do 15:00.
Dostarczony przedmiot umowy musi być dostarczony do Centrum Kształcenia Zawodowego w Rudzie Śląskiej w oryginalnych opakowaniach producenta z nienaruszonymi plombami transportowymi w przeciwnym razie zamawiający odmówi przyjęcia przedmiot umowy.
Przed odbiorem całości przedmiotu umowy Zamawiający może dokonać weryfikacji losowo wybranego(ych) egzemplarza(y) zgodnie z § 2 ust. 3 i 4  niniejszej umowy.
Odbiór przedmiotu umowy zostanie potwierdzony protokołem odbioru ilościowego i jakościowego, podpisanym przez upoważnionych przedstawicieli stron.
W celu potwierdzenia zgodności przedmiotu zamówienia z ofertą oraz zapisami SWZ Zamawiający rozpakuje opakowanie i uruchomi każdy rodzaj przedmiotu umowy. W przypadku nie spełniania przez którykolwiek z elementów dostawy minimalnych parametrów technicznych opisanych w SWZ Zamawiający odbierze dostawę w części zgodnej z wymaganiami, a elementy niespełniające wymagań zostaną objęte protokołem rozbieżności i zwrócone Wykonawcy.
Odbiór i wniesienie całości przedmiotu umowy do Centrum Kształcenia Zawodowego w Rudzie Śląskiej będzie możliwe wyłącznie po przeprowadzeniu pozytywnej weryfikacji zgodnie z ust. 6.
Zamawiający zastrzega sobie prawo do powołania niezależnego eksperta celem oceny zgodności dostarczonego przedmiotu umowy z SWZ. W takim wypadku protokół odbioru bądź też protokół rozbieżności zostanie sporządzony po oficjalnej ekspertyzie technicznej.
W przypadku odmowy przyjęcia przedmiotu umowy przez Zamawiającego ze względu na niezgodności dostarczonego przedmiotu umowy z zapisami SWZ Wykonawca jest zobowiązany odebrać przedmiot umowy z siedziby Centrum Kształcenia Zawodowego w Rudzie Śląskiej na własny koszt.
Integralną część protokołu odbioru stanowią karty gwarancyjne, jak również inne dokumenty dotyczące dostarczonego przedmiotu umowy, wydane Zamawiającemu.
Z chwilą wydania i przyjęcia przez Zamawiającego przedmiotu umowy ryzyko przypadkowej jego utraty przechodzi na Zamawiającego.
§ 4
Gwarancja
Gwarancja na przedmiot umowy wynosi …………. miesięcy, zgodnie ze złożoną ofertą.
Dostarczenie i odbiór przedmiotu umowy w przypadku realizacji uprawnień z gwarancji obciąża Wykonawcę.
Wykonawca ponosi odpowiedzialność za szkody, które może wywołać wadliwy sprzęt.
Zamawiający ma prawo zweryfikować warunki gwarancji dostarczonego sprzętu. W przypadku braku możliwości zweryfikowania warunków gwarancji lub wystąpienia niezgodności z zapisami SWZ Zamawiający nie odbierze dostawy.
§ 5
Rękojmia za wady
Wykonawca jest odpowiedzialny względem Zamawiającego za wszelkie wady fizyczne i prawne przedmiotu umowy.
Przez wadę fizyczną rozumie się w szczególności jakąkolwiek niezgodność przedmiotu umowy z jego właściwościami i z opisem przedmiotu zamówienia, warunkami  zawartymi w dokumentach zamówienia, złożoną ofertą oraz niniejszą umową.
Wykonawca jest odpowiedzialny względem Zamawiającego za wszelkie wady prawne przedmiotu umowy, w tym również za ewentualne roszczenia osób trzecich wynikające z naruszenia praw własności intelektualnej lub przemysłowej, w tym praw autorskich, patentów, praw ochronnych na znaki towarowe oraz praw z rejestracji na wzory użytkowe i przemysłowe, pozostające w związku z wprowadzeniem przedmiotu umowy do obrotu na terytorium Rzeczypospolitej Polskiej i Unii Europejskiej oraz ponosi pełną odpowiedzialność za szkody wywołane swoim działaniem lub zaniechaniem, w tym za szkody będące następstwem nieprawidłowego działania przedmiotu umowy.
Okres rękojmi za wady towaru wynosi dwa lata i jest liczony od daty podpisania końcowego protokołu odbioru przedmiotu umowy.
§ 6
Rozliczenie finansowe
Za wykonanie przedmiotu umowy Wykonawca otrzyma łączne wynagrodzenie w kwocie brutto ........................... słownie ................................................................................................ w tym VAT ...........................
Rozliczenie Wykonawcy za wykonanie przedmiotu umowy nastąpi na podstawie faktury końcowej.
Wynagrodzenie, o którym mowa w ust. 1 obejmuje wszystkie składniki, to jest: zakup przedmiotu umowy, dostarczenie we wskazane przez Zamawiającego miejsce, wniesienie do siedziby Zamawiającego oraz inne określone w umowie i opisie przedmiotu zamówienia wymogi i wyczerpuje roszczenia Wykonawcy w tytułu zapłaty za przedmiot umowy.
Wynagrodzenie, o którym mowa w ust. 1, zostanie wypłacone Wykonawcy na podstawie prawidłowo sporządzonej i przedłożonej Zamawiającemu przez Wykonawcę faktury, w terminie do 30 dni od dnia jej otrzymania przez Zamawiającego. Za dzień zapłaty przyjmuje się dzień obciążenia rachunku bankowego Zamawiającego.
Wykonawca może wystawiać ustrukturyzowaną fakturę elektroniczną w rozumieniu przepisów ustawy z dnia 9 listopada 2018 r. o elektronicznym fakturowaniu w zamówieniach publicznych, koncesjach na roboty budowlane lub usługi oraz partnerstwie publiczno-prywatnym (t.j. Dz. U. z 2020 r., poz. 1666 ze zm. - dalej jako „Ustawa o Fakturowaniu”).
W przypadku wystawienia faktury, o której mowa w ust. 5, Wykonawca jest obowiązany do wysłania jej do Zamawiającego za pośrednictwem Platformy Elektronicznego Fakturowania („PEF”). Wystawiona przez Wykonawcę ustrukturyzowana faktura elektroniczna winna zawierać elementy, o których mowa w art. 6 Ustawy o Fakturowaniu, a nadto faktura ta, lub załącznik do niej musi zawierać elementy, o których mowa w ust. 11 - 13.
Ustrukturyzowaną fakturę elektroniczną należy wysyłać na następujący adres Zamawiającego na Platformie Elektronicznego Fakturowania: numer 6411005769.
Za moment doręczenia ustrukturyzowanej faktury elektronicznej uznawać się będzie chwilę wprowadzenia prawidłowo wystawionej faktury, zawierającej wszystkie elementy, o których mowa w ust. 6, do konta Zamawiającego na PEF, w sposób umożliwiający Zamawiającemu zapoznanie się z jej treścią.
Jednocześnie fakturę w pliku PDF Wykonawca prześle elektronicznie na adres e-mail: sekretariat@ckz-ruda.pl
Podstawą wystawienia faktury za wykonany przedmiot umowy będzie podpisany przez strony końcowy protokół odbioru przedmiotu umowy. Wykonawca dostarczy fakturę Zamawiającemu w terminie maksymalnie 10 dni od chwili podpisania przez strony końcowego protokołu odbioru przedmiotu umowy.
Wykonawca wystawi osobną fakturę dla każdej sygnatury kosztu wynikającej
z budżetu projektu, tj.:
2.9 Wydatki na dostępność w budynku przy ul. gen. Hallera:
Klawiatura z wyraźnymi napisami – 1 sztuka;
Elektroniczna kolorowa lupa – 1 sztuka
Udźwiękowiony kalkulator – 1 sztuka
Cyfrowy skaner – 1 sztuka
Mobilna pętla indukcyjna – 1 sztuka
Program powiększająco-udźwiękawiający – 1 sztuka
Wykonawca umieści na fakturze lub w załączniku do niej sygnaturę kosztu wymienioną w ust. 11.
Na fakturze każdy środek trwały zostanie wyszczególniony jako odrębna pozycja kosztów, zgodnie z załącznikami do SWZ.
Za opóźnienie w zapłacie należności z faktury Wykonawca może dochodzić wyłącznie odsetek ustawowych za opóźnienie.
Wykonawca wystawi fakturę na:
Miasto Ruda Śląska
Plac Jana Pawła II 6, 41-709 Ruda Śląska
NIP: 641-10-05-769
Odbiorca: Centrum Kształcenia Zawodowego w Rudzie Śląskiej
ul. Gen. Hallera 6, 41-709 Ruda Śląska
Zamawiający zrealizuje zapłatę w ramach płatności podzielonej (Split Payment).
Wykonawca pod rygorem uznania czynności za bezskuteczną nie może dokonać cesji wierzytelności wynikających z niniejszej umowy ani wykonać na nich zastawów lub zawrzeć, co do tych wierzytelności umów gwarancyjnych w trybie Kodeksu Cywilnego, w tym w szczególności umów poręczenia bez uprzedniej zgody Zamawiającego wyrażonej na piśmie pod rygorem nieważności.
§ 7
Rozwiązanie i odstąpienie od umowy
Zamawiający może odstąpić od umowy w razie zaistnienia istotnej zmiany okoliczności powodującej, że wykonanie umowy nie leży w interesie publicznym, czego nie można było przewidzieć w chwili zawarcia umowy, lub gdy dalsze wykonywanie umowy może zagrozić istotnemu interesowi bezpieczeństwa państwa lub bezpieczeństwu publicznemu.
W przypadku, o którym mowa w ust. 1, wykonawca może żądać wyłącznie wynagrodzenia należnego z tytułu wykonania udokumentowanej części umowy.
Zamawiającemu przysługuje prawo do odstąpienia od umowy bez zapłaty wynagrodzenia Wykonawcy, gdy:
wydano nakaz zajęcia majątku Wykonawcy w stopniu uniemożliwiającym realizację umowy. Wykonawca chcąc dalej realizować umowę jest zobowiązany wykazać (udowodnić), iż mimo wydania nakazu zajęcia majątku, jest w stanie nadal realizować umowę,
nastąpi zaprzestanie prowadzenia działalności gospodarczej przez Wykonawcę lub Wykonawca stał się niewypłacalny lub nastąpiło wszczęcie likwidacji Wykonawcy, lub jeżeli Wykonawca utraci płynność finansową,
Wykonawca nie wykona przedmiotu umowy w terminie wskazanym w umowie, a czas przekroczenia terminu daje podstawy do przyjęcia, że umowa nie zostanie wykonana zgodnie z jej zapisami,
Wykonawca nie rozpocznie realizacji przedmiotu umowy lub będzie ją realizował ze zwłoką dającą podstawę do uznania, że przedmiot umowy nie zostanie zrealizowany w terminie.
Wykonawca nie dostarczy przedmiotu umowy zgodnie z opisem przedmiotu zamówienia.
Prawo do odstąpienia od umowy przysługuje Zamawiającemu w terminie 30 dni od daty powzięcia przez Zamawiającego informacji o podstawie do odstąpienia.
§ 8
Odszkodowania i kary umowne
Strony postanawiają, że obowiązującą formę odszkodowania z tytułu niewykonania czy nienależytego wykonania umowy stanowią kary umowne, w tym, że w przypadku, gdy wysokość wyrządzonej szkody przewyższa naliczoną karę umowną oraz powstała z innego tytułu Zamawiający ma prawo żądać odszkodowania uzupełniającego na zasadach ogólnych Kodeksu Cywilnego.
Wykonawca zobowiązuje się zapłacić Zamawiającemu karę umowną w wysokości 10% wynagrodzenia za wykonanie przedmiotu umowy brutto w przypadku odstąpienia lub rozwiązania umowy przez Wykonawcę lub Zamawiającego z przyczyn leżących po stronie Wykonawcy.
W przypadku braku możliwości dostarczenia przez Wykonawcę przedmiotu umowy zgodnego z SWZ oraz przedstawioną ofertą, Zamawiający ma prawo do natychmiastowego rozwiązania umowy z przyczyn leżących po stronie Wykonawcy oraz obciążenia Wykonawcę karą umowną określoną ust. 2. W takim przypadku Wykonawcy nie przysługuje prawo do wynagrodzenia.
W razie nieterminowego wykonania umowy, Wykonawca zobowiązuje się zapłacić Zamawiającemu kary umowne:
w wysokości 0,1% wynagrodzenia za wykonanie przedmiotu umowy brutto w przypadku niewykonania umowy w terminie za każdy rozpoczęty dzień zwłoki,
w wysokości 0,1% wynagrodzenia za wykonanie przedmiotu umowy brutto w razie zwłoki w usunięciu wad, za każdy rozpoczęty dzień zwłoki liczony od terminu wyznaczonego przez Zamawiającego na ich usunięcie,
Łączna maksymalna wysokość kar umownych, których może dochodzić Zamawiający od Wykonawcy nie może przekroczyć 15% wynagrodzenia za wykonanie przedmiotu umowy brutto.
§ 9
Przetwarzanie danych osobowych
Przetwarzanie danych osobowych w zakresie niezbędnym do realizacji umowy, Wykonawca realizuje zgodnie z RODO i ponosi odpowiedzialność za naruszenie ochrony danych osobowych, jako odrębny administrator tych danych.
Realizując obowiązek informacyjny w związku z wymaganiami art. 13 i 14 RODO Zamawiający informuje, że:
Administratorem danych osobowych osób reprezentujących Wykonawcę i osób wyznaczonych przez Wykonawcę do kontaktu w zakresie obsługi umowy w związku z zawartą umową jest Centrum Kształcenia Zawodowego w Rudzie Śląskiej, ul. Gen. Hallera 6, 41-709 Ruda Śląska, reprezentowane przez Dyrektora;
Administrator wyznaczył Inspektora Ochrony Danych, z którym można się skontaktować telefonicznie pod nr telefonu: 32 340 49 18, drogą elektroniczną – adres e-mail: inspektor@ckz-ruda.pl lub listownie na adres siedziby Administratora;
Dane osobowe osób reprezentujących Wykonawcę i/lub osób wyznaczonych przez Wykonawcę do kontaktu będą przetwarzane w celu realizacji umowy. W związku z powyższym dane osobowe będą przetwarzane, aby kontaktować się w bieżących sprawach związanych z wykonaniem umowy, bronić się przed ewentualnymi roszczeniami lub dochodzić ewentualnych roszczeń wynikających z umowy. Podstawą prawną przetwarzania danych jest art. 6 ust.1 lit. b i f RODO;
Odbiorcami danych osobowych osób reprezentujących Wykonawcę i/lub osób wyznaczonych przez Wykonawcę do kontaktu są podmioty uprawnione do ich przetwarzania na podstawie przepisów prawa, podmioty uprawnione do obsługi doręczeń oraz podmioty, z którymi Administrator zawarł umowę na świadczenie usług serwisowych dla użytkowanych w Centrum Kształcenia Zawodowego systemów informatycznych;
Dane osobowe osób reprezentujących Wykonawcę i/lub osób wyznaczonych do kontaktu przez Wykonawcę będą przetwarzane przez okres obowiązywania umowy, a następnie w celach archiwalnych, przez okres 5 lat, chyba, że przepisy szczególne będą stanowić inaczej;
Na zasadach określonych przepisami RODO osobom reprezentującym Wykonawcę i/lub osobom wyznaczonym do kontaktu przez Wykonawcę przysługuje prawo żądania od Administratora: dostępu do danych osobowych, sprostowania danych osobowych, usunięcia danych, ograniczenia przetwarzania, wniesienia sprzeciwu wobec przetwarzania danych osobowych;
Gdy osoby reprezentujące Wykonawcę i/lub osoby wyznaczone do kontaktu przez Wykonawcę uznają, że przetwarzanie ich danych osobowych narusza przepisy o ochronie danych osobowych, przysługuje im prawo do wniesienia skargi do organu nadzorczego, którym jest Prezes Urzędu Ochrony Danych Osobowych;
Podanie danych osobowych osób reprezentujących Wykonawcę i/lub osób wyznaczonych przez Wykonawcę do kontaktu jest niezbędne do zawarcia i wykonania umowy, a brak tych danych może spowodować niemożność zawarcia i wykonania umowy.
Jeżeli Zamawiający nie uzyskał danych osobowych bezpośrednio od osób, których dane dotyczą, dane zostały uzyskane od Wykonawcy, który wskazał te osoby jako osoby kontaktowe w celu obsługi zawartej umowy. Dane osobowe, które zostały przekazane to: imię i nazwisko, stanowisko lub funkcja oraz służbowe dane kontaktowe (m.in. adres poczty elektronicznej, numer telefonu).
Wykonawca oświadcza, że zapoznał się z informacją dotyczącą przetwarzania danych osobowych w Centrum Kształcenia Zawodowego w związku z realizacją niniejszej umowy.
§ 10
Zasady dokonywania zmian postanowień umowy
Zamawiający przewiduje możliwość dokonania zmiany terminu wykonania umowy, z przyczyn obiektywnych i niezależnych od Wykonawcy, np. w przypadku braku dostępności przedmiotu umowy na rynku, co Wykonawca musi uzasadnić oraz adekwatnie do danego przypadku udokumentować.
Z uwagi na okoliczności, o których mowa w ust. 1 Strony mogą przedłużyć termin realizacji umowy maksymalnie o 30 dni w stosunku do terminu wskazanego w § 1 ust. 5 niniejszej umowy.
W przypadku obiektywnego braku możliwości dostarczenia przez Wykonawcę przedmiotu zamówienia wskazanego w ofercie z powodu braku jego dostępności na rynku, dopuszczalne jest dostarczenie przez Wykonawcę za zgodą Zamawiającego przedmiotu umowy o właściwościach nie gorszych i cenie nie wyższej niż wynikające z oferty. W takim przypadku Wykonawca obowiązany jest każdorazowo przedłożyć Zamawiającemu stosowne dokumenty.
Zmiany umowy mogą wynikać w szczególności z następujących okoliczności:
ze zmian powszechnie obowiązujących przepisów prawa w tym w szczególności: gdy w trakcie obowiązywania Umowy ulegnie zmianie stawka podatku od towarów i usług oraz podatku akcyzowego (na przedmiot umowy); w takim przypadku zmianie ulegnie wysokość wynagrodzenia brutto Wykonawcy w ten sposób, iż zostanie ono powiększone lub zmniejszone o kwotę stanowiącą różnicę pomiędzy kwotą podatku według stawki obowiązującej w dniu zawarcia Umowy i kwotą podatku obliczoną według nowej stawki obowiązującej po wprowadzeniu zmiany w obowiązujących w tym zakresie przepisach prawa. Przedmiotowe postanowienie ma zastosowanie do tej części wynagrodzenia brutto Wykonawcy, do którego będzie miała zastosowanie zmieniona stawka podatku. W przypadku podatku od towarów i usług podstawą wyliczenia kwoty podatku będzie kwota ceny netto Wykonawcy, która nie ulegnie zmianie na skutek zmiany stawki tego podatku,
ze zmiany adresów korespondencyjnych, adresów e-mail lub danych osób odpowiedzialnych za realizację umowy,
z potrzeby zmiany terminów realizacji umowy (w tym potrzeby zmiany terminu rozliczenia Umowy) z przyczyn niezależnych od Stron, jak również z przyczyn których Strony, działając z należytą starannością nie były w stanie przewidzieć. Przedłużenie terminu może nastąpić o czas niezbędny do wykonania właściwego zakresu przedmiotu umowy, jednak nie dłużej niż o okres trwania przeszkody uniemożliwiającej wykonywanie przedmiotu umowy. Strony zobowiązują się do wzajemnego powiadamiania w formie pisemnej o zaistnieniu okolicznościach wymagających zmiany umowy. Do powiadomienia należy dołączyć dowody zaistnienia tych okoliczności.
Poza przypadkami wyraźnie przewidzianymi w umowie, zmiany umowy, a także oświadczenia o wypowiedzeniu lub odstąpieniu od umowy, wymagają zachowania formy pisemnej lub formy elektronicznej z użyciem kwalifikowanego podpisu elektronicznego pod rygorem nieważności.
Zmiany umowy dokonane z naruszeniem przepisów ust. 1 - 3 podlegają unieważnieniu.
§ 11
Rozstrzyganie sporów
Spory, jakie mogą wyniknąć z realizacji postanowień niniejszej umowy strony poddają rozstrzygnięciu Sądu właściwego dla siedziby Zamawiającego.
W sprawach nieuregulowanych niniejszą umową będą miały zastosowanie odpowiednie przepisy ustawy z dnia 23 kwietnia 1964 r. - Kodeks cywilny oraz ustawy z dnia 11 września 2019 r. - Prawo zamówień publicznych.
W przypadku, gdy którekolwiek z postanowień Umowy, z mocy prawa lub prawomocnego orzeczenia jakiegokolwiek organu lub sądu, zostaną uznane za nieważne lub bezskuteczne, pozostałe postanowienia Umowy zachowują ważność i skuteczność.
W przypadku zawarcia umowy w formie elektronicznej za datę zawarcia Umowy Strony uznają dzień złożenia kwalifikowanego podpisu elektronicznego przez ostatnią spośród osób reprezentujących Strony.
Umowę sporządzono w dwóch jednobrzmiących egzemplarzach, po jednym dla każdej ze stron.
Zamawiający 							Wykonawca