Załącznik nr 4 do SWZ
PROJEKTOWANE POSTANOWIENIA UMOWY
Umowa nr …………………
zawarta w dniu …………………… roku pomiędzy:
Uniwersytetem Komisji Edukacji Narodowej w Krakowie, ul. Podchorążych 2, 30-084 Kraków,
REGON: 000001376, NIP: 6750200195,
reprezentowanym  przez:
1. ……………………………………
2. ……………………………………
zwanym w treści umowy  Zamawiającym ,
a
…………………………. prowadzącą/ym działalność gospodarczą pod firmą  …………………..  z
siedzibą:…………………………………………………........................, adres do korespondencji:
……………………………………., wpisaną/ym do CEIDG, REGON: ………… , NIP: ………………,
reprezentowaną/ym przez: …………………………
zwaną/ym w treści umowy  Wykonawcą.
Niniejsza umowa została zawarta w wyniku rozstrzygnięcia postępowania prowadzonego w trybie
przetargu nieograniczonego pn.: „Dostawa sprzętu komputerowego oraz urządzeń wielofunkcyjnych” ,
zgodnie z przepisami ustawy z dnia 11 września 2019 r. Prawo zamówień publicznych (t. j:. Dz.U. 2024
poz. 1320 z późn. zm.), nr sprawy 13/PN/IPEiA/2025, w części …..
§ 1
Przedmiot umowy
1. Przedmiotem umowy jest dostawa ………………….. (dalej: sprzętu)* przez Wykonawcę do siedziby
Zamawiającego - ul. Podchorążych 2 w Krakowie, na warunkach opisanych w niniejszej Umowie
i załączniku do umowy – Formularzu cenowym /* zostanie wpisane zgodnie z ofertą
2. Specyfikacja przedmiotu umowy zawarta została w Załączniku nr 1 do SWZ - Opisie przedmiotu
zamówienia (wytyczne techniczne).
3. Ceny jednostkowe dla poszczególnych typów sprzętu zawarte są w Załączniku nr 3 do SWZ -
Formularzu asortymentowo-cenowym, z zastrzeżeniem brzmienia pkt 1 (str. 1) Załącznika nr 2.2 do
SWZ.
4. Wykonawca zobowiązuje się do realizacji zamówienia poprzez dostarczenie całości zamówionego
asortymentu i rozładunek we wskazanym przez Zamawiającego miejscu, na własny koszt i na własne
ryzyko.
5. Dostarczony sprzęt, w ramach realizacji niniejszej Umowy musi być zapakowany fabrycznie, bez
znamion jego wcześniejszego otwierania.
6. Wykonawca odpowiada za wady prawne i fizyczne dostarczanego sprzętu.
7. Zamówiony sprzęt dostarczony do Zamawiającego, będzie sprawdzany pod kątem zgodności
z niniejszą Umową, każda niezgodność będzie traktowana jako nienależyte wykonanie Umowy.
Wszelkie niezgodności będą stwierdzone w formie pisemnej - w protokole odbioru.
§ 2
Termin realizacji
Wykonawca zobowiązuje się do dostawy przedmiotu niniejszej umowy w terminie do 10 dni roboczych
od dnia zawarcia umowy.
§ 3
Wynagrodzenie
1. a) Wartość umowy dla części …….. wynosi ………………. zł netto, ….. % VAT; ………………… brutto
(słownie: ……………………….) */ zostanie wpisane zgodnie z ofertą, z zastrzeżeniem brzmienia pkt 1
(str. 1) Załącznika nr 2.2 do SWZ.
2. Zgodnie z art. 43 ust. 9 oraz art. 83 ust. 1 pkt 26a, przy zachowaniu warunków, o których mowa
w ust. 13 i 15 ustawy z dnia 11 marca 2004 r. o podatku od towarów i usług (t.j.: Dz.U. 2024 poz.
361 z późn. zm.), dla Uczelni Wyższej, po spełnieniu przesłanek, Zamawiający na podstawie
pisemnych zamówień wystąpi do Ministerstwa Nauki i Szkolnictwa Wyższego z pismem
o zastosowanie preferencyjnej „0” stawki podatku VAT. Zastosowanie 0% stawki VAT dotyczyć
będzie realizacji zamówienia (po zawarciu umowy), a nie oferowanej ceny na etapie składania
oferty. Oznacza to, iż Wykonawca oferuje wykonanie całości przedmiotu zamówienia za cenę
ofertową zawierającą należny podatek VAT.
3. Rozliczenie za wykonane zlecenie odbywać się będzie fakturą VAT wystawioną po zakończeniu
prawidłowo zrealizowanego zamówienia.
4. Podstawą do wystawienia faktury VAT będzie podpisany przez Strony protokół odbioru
sporządzony po zrealizowaniu zamówienia.
5. Płatność dokonana będzie w formie przelewu z rachunku bankowego Zamawiającego na rachunek
bankowy Wykonawcy wskazany na fakturze VAT w terminie do 30 dni licząc od daty otrzymania
przez Zamawiającego prawidłowo wystawionej i zgodnie z zapisami niniejszej umowy faktury VAT.
6. Jeżeli termin płatności przypadnie na dzień wolny od pracy, płatność nastąpi
w pierwszym dniu roboczym po wyznaczonym terminie płatności.
7. Zgodnie z ustawą z dnia 9 listopada 2018 r. o elektronicznym fakturowaniu w zamówieniach
publicznych, koncesjach na roboty budowlane lub usługi oraz partnerstwie publiczno-prywatnym,
Wykonawca może wysyłać ustrukturyzowane faktury elektroniczne do Zamawiającego lub wysłać
fakturę na adres: faktury@uken.krakow.pl
8. Wymaga się, aby nazwa towaru na fakturze odpowiadała nazwie handlowej przedmiotu umowy,
określonej w Formularzu cenowym.
9. Na fakturze Wykonawca winien podać numer umowy, na podstawie której towar jest dostarczony.
10. Zamawiający nie ponosi żadnych konsekwencji wobec Wykonawcy związanych
z nieprawidłowym zastosowaniem i naliczeniem nieodpowiedniej stawki podatku od towarów
i usług dotyczącej przedmiotu umowy.
§ 4
Odpowiedzialność
1. Wykonawca ponosi pełną odpowiedzialność za wszelkie szkody wyrządzone komukolwiek
w związku z wykonaniem umowy.
2. Wykonawca ponosi odpowiedzialność za niewykonanie lub nienależyte wykonanie przedmiotu
umowy.
3. Wykonawca zapłaci Zamawiającemu karę umowną w przypadku:
a) odstąpienia od całości lub części umowy przez Zamawiającego wskutek okoliczności, za które
odpowiada Wykonawca w wysokości 10% wartości brutto umowy (lub jej niezrealizowanej
części), o której mowa w § 3 ust. 1 niniejszej umowy w wysokości odpowiedniej dla danej części
tj. wysokości wskazanej odpowiednio w lit. a …/ zostanie wpisane zgodnie z ofertą  ,
b) za nieuzasadnione odstąpienie od umowy przez Wykonawcę w danej części – 10% wartości
brutto umowy, o której mowa w § 3 ust. 1 niniejszej umowy w wysokości odpowiedniej dla
danej części tj. wysokości wskazanej odpowiednio w lit. a ..,
c) za zwłokę w dostawie towaru dla danej części w wysokości 1% wartości brutto umowy,
określonej w § 3 ust. 1 za każdy rozpoczęty dzień zwłoki w wysokości odpowiedniej dla danej
części tj. wysokości wskazanej odpowiednio w lit. a …
d) łączna wysokość kar umownych nie może przekroczyć 30% wartości brutto umowy dla danej
części;
e) za zwłokę w usunięciu wad towaru oraz zwłokę w realizacji obowiązków wynikających
z udzielonej gwarancji dla danej części w wysokości 1% wartości brutto umowy, określonej
w § 3 ust. 1 za każdy rozpoczęty dzień zwłoki w wysokości odpowiedniej dla danej części tj.
wysokości wskazanej w lit. …
4. Zamawiający zastrzega sobie prawo do dochodzenia odszkodowania przewyższającego wysokość
kar umownych na zasadach ogólnych wynikających z Kodeksu cywilnego.
5. Zapłata kary umownej nie zwalnia Wykonawcy z zobowiązań wynikających
z niniejszej umowy.
6. Zamawiający zastrzega sobie prawo do potrącania kar umownych z bieżących należności
wynikających z realizacji niniejszej umowy. Potrącenie kar umownych nastąpi po poinformowaniu
Wykonawcy oraz wystawieniu i przesłaniu do Wykonawcy obciążeniowej noty księgowej.
7. Kary umowne stają się wymagalne z chwilą powstania podstawy ich naliczenia.
§ 5
Zasady gwarancji, reklamacji
1. Przedmiot zamówienia objęty będzie gwarancją przez okres ….. miesięcy*/ zostanie wpisane zgodnie
z ofertą oraz rękojmią przez okres 24 miesięcy. Okres gwarancji i rękojmi rozpoczyna się po
podpisaniu przez Strony końcowego protokołu odbioru. Wykonawca w ramach gwarancji
zobowiązany jest do usunięcia wszelkich wad fizycznych przedmiotu umowy poprzez:
a) wykonanie bezpłatnej naprawy (usunięcie wad fizycznych);
b) wymianę przedmiotu umowy (lub jego elementu) na nowy o jakości i funkcjonalności co
najmniej równoważnej przedmiotowi umowy, który podlega wymianie – jedynie w przypadku,
gdy stwierdzi, że naprawa jest niemożliwa lub niecelowa z powodów ekonomicznych.
2. W przypadku wystąpienia w okresie gwarancji i/lub rękojmi wad w przedmiocie umowy,
Zamawiający zawiadomi pisemnie Wykonawcę o powstałych wadach drogą elektroniczną na adres:
3. W przypadku zgłoszenia wady uniemożliwiającej dalszą prawidłową eksploatację sprzętu lub
uniemożliwiające prawidłowe jego funkcjonowanie, wada zostanie usunięta niezwłocznie – nie
później niż 7 dni roboczych licząc od daty zgłoszenia przez Zamawiającego.
4. Pozostałe wady nieuniemożliwiające dalszą prawidłową eksploatację sprzętu lub
nieuniemożliwiające prawidłowe jego funkcjonowania Wykonawca usunie w terminie do 14 dni od
daty zgłoszenia przez Zamawiającego.
5. Wykonawca zobowiązany jest usunąć wady na własny koszt.
6. W uzasadnionych przypadkach (np. obiektywny brak części zamiennych, etc.) na wniosek
Wykonawcy, Zamawiający może zgodzić się na wydłużenie terminu usunięcia wad. Wydłużenie
terminu może nastąpić w formie pisemnej pod rygorem nieważności.
7. W ramach gwarancji Wykonawca zobowiązany jest do skutecznego usunięcia wszystkich wad,
o których został powiadomiony przez Zamawiającego.
8. Wykonawca zobowiązany jest do dokonywania naprawy przedmiotu umowy w siedzibie
Zamawiającego, a jeżeli jest to niemożliwe, do odbioru od Zamawiającego oraz zwrotnego
dostarczenia po wykonaniu naprawy na własny koszt z zachowaniem terminów usunięcia wad.
9. Wszelkie koszty związane z usunięciem wad pokrywa Wykonawca. Na Wykonawcy spoczywa także
ryzyko uszkodzenia, utraty bądź zniszczenia sprzętu w trakcie usuwania wad.
10.  Fakt skutecznego usunięcia wad każdorazowo Strony stwierdzą na piśmie, pod rygorem
nieważności.
11.  W przypadku nieusunięcia wad w terminie Zamawiający ma prawo do zlecenia ich usunięcia osobie
trzeciej na koszt i ryzyko Wykonawcy (bez zgody Wykonawcy). Naprawy realizowane przez osoby
trzecie nie będą powodowały utraty uprawnień z  gwarancji i rękojmi udzielonej Zamawiającemu
przez Wykonawcę. Jeżeli przedmiot umowy znajduje się u Wykonawcy, ma on obowiązek jego
niezwłocznego, w maksymalnym terminie 2 dni roboczych, przekazania Zamawiającemu na własny
koszt.
12.  Opóźnienie w usunięciu wad i usterek będzie traktowane jako nienależyte wykonywanie umowy.
§ 6
Zmiana postanowień umowy
1. Strony przewidują zmiany postanowień zawartej umowy w stosunku do treści oferty, na podstawie
której dokonano wyboru Wykonawcy, za wyjątkiem zmian określonych w art. 454 ustawy Pzp.
Zmiany mogą być dokonywane za zgodą obu Stron, wyrażoną na piśmie, pod rygorem nieważności.
2. Zamawiający dopuszcza możliwość zmiany:
a. sposobu wykonania przedmiotu umowy w sytuacji, gdy producent zakończył produkcję, albo
skończyła się dostępność urządzenia, oprogramowania zaoferowanego przez Wykonawcę
i zachodzi konieczność zastąpienia urządzenia, oprogramowania innym, pod warunkiem, że
spełnia wymagania określone przez Zamawiającego w SWZ; zmiana ta nie wpływa na
wysokość wynagrodzenia Wykonawcy,
b. sposobu wykonania przedmiotu umowy w sytuacji, gdy została wyprodukowana nowsza
wersja urządzenia lub oprogramowania i z przyczyn niezależnych od Wykonawcy nie jest
możliwe dostarczenie wskazanych w ofercie komponentów - Zamawiający dopuszcza zmianę
tych komponentów na spełniające warunki opisane w SWZ lub wyższe; zmiana ta nie wpływa
na wysokość wynagrodzenia Wykonawcy,
c. zmiany terminu wykonania umowy w sytuacji, gdy zmiana ta wynika z okoliczności
związanych z występowaniem zagrożenia terrorystycznego albo zagrożenia wojennego,
w tym zaburzenia łańcucha dostaw z uwagi na te okoliczności. Zamawiający dopuszcza
w takiej sytuacji dostawy, odbiór i płatności częściowe.
§ 7* (dotyczy części, gdzie dostarczane jest oprogramowanie)
1. W ramach wykonania niniejszej Umowy oraz w ramach wynagrodzenia nią przewidzianego,
Wykonawca przenosi na  Zamawiającego na czas nieoznaczony i nieograniczony terytorialnie
niezbędne licencje na użytkowanie elementów dostarczonych Zamawiającemu, w ramach
niniejszej umowy, oprogramowania na polach eksploatacji uprawniających Zamawiającego
do:
a. korzystania z oprogramowania w sposób wynikający z Załącznika nr 1 do niniejszej
umowy,
b. instalowania oprogramowania na komputerach posiadanych bądź wskazanych przez
Zamawiającego,
c. korzystania zgodnie z opisem określonym w Załączniku nr 1 z oprogramowania w celu
przetwarzania wszelkich danych dla potrzeb
prowadzonej przez Zamawiającego działalności, przez pracowników Zamawiającego
lub osób działających na zlecenie Zamawiającego.
2. Wykonawca wraz z sprzętem dostarczy Zamawiającemu dokumenty poświadczające
udzielenie licencji.
3. Wykonawca oświadcza, że wszelkie oprogramowanie zainstalowane w dostarczonym sprzęcie
pochodzi z legalnych źródeł i jest objęte licencją/licencjami producentów.
4. Wykonawca oświadcza, że posiada odpowiednie zgody producentów na sprzedaż
oprogramowania dostarczonego wraz ze sprzętem.
5. Wykonawca oświadcza, że certyfikaty i etykiety producenta oprogramowania, którymi jest
oznakowany sprzęt są oryginalne.
6. Wykonawca gwarantuje Kupującemu, że przekazanie licencji wraz ze sprzętem nie  narusza
żadnych praw osób trzecich oraz, że nie zachodzą jakiekolwiek podstawy do zgłoszenia przez
osoby trzecie roszczeń do tych praw. Wykonawca zobowiązuje się do podjęcia na swój koszt
i ryzyko wszelkich kroków prawnych i strat z tym związanych, jak również związanych
z naruszeniem przepisów ustawy z dnia 4 lutego 1994 r. o prawie autorskim i prawach
pokrewnych (t.j.: Dz. U. 2025 poz. 24).
7. W przypadku stwierdzenia przez sąd naruszenia przez Zamawiającego praw osób trzecich
będącego wynikiem nieuprawnionego wprowadzenia oprogramowania do obrotu na
terytorium Rzeczypospolitej Polskiej przez Wykonawcę, na żądanie Zamawiającego
Wykonawca zwolni Zamawiającego z wszelkich związanych z tym roszczeń, a w szczególności
zrefunduje Zamawiającemu wszelkie zapłacone przez niego z tego tytułu odszkodowania, kary
umowne, grzywny i inne podobne płatności, w tym poniesione opłaty i koszty sądowe.
8. W ramach procedury odbioru związanej z wykonaniem umowy o udzielenie zamówienia
publicznego, Zamawiający zastrzega sobie prawo weryfikacji czy oprogramowanie i powiązane
z nim elementy, takie jak certyfikaty/etykiety producenta oprogramowania dołączone do
oprogramowania są oryginalne i licencjonowane zgodnie z prawem. W powyższym celu
Zamawiający może zwrócić się do przedstawicieli producenta danego oprogramowania
z prośbą o weryfikację czy oferowane oprogramowanie i materiały do niego dołączone są
oryginalne. W przypadku identyfikacji nielicencjonowanego lub podrobionego
oprogramowania lub jego elementów, w tym podrobionych lub przerobionych
certyfikatów/etykiet producenta, powyższe traktuje się jak zwłokę w dostawie towaru
i Zamawiającemu należna jest kara umowna uregulowana w § 4 pkt 3 lit c Umowy, naliczana
do dnia dostarczenia oprogramowania i certyfikatów/etykiet należycie licencjonowanych
i oryginalnych. W takim przypadku odpowiednie zastosowanie ma § 8 pkt 1-2 Umowy.
Zamawiający oświadcza, że w przypadku ujawnienia nielicencjonowanego oprogramowania
lub przerobionych materiałów, jest zobligowany do poinformowania o powyższym producenta
tego oprogramowania oraz właściwych służb i organów.
§ 8
1. Wykonawca obowiązany jest do zachowania w tajemnicy informacji, które mogą mieć wpływ na
stan bezpieczeństwa Zamawiającego – zarówno w czasie trwania umowy jak
i po jej zakończeniu. Informacje otrzymane od Zamawiającego wykorzystywane będą przez
Wykonawcę wyłącznie w celu realizacji niniejszej umowy.
2. Wykonawca zobowiązuje się do przestrzegania obowiązujących u Zamawiającego przepisów
porządkowych, norm ISO, sanitarno-epidemiologicznych, bhp i przeciwpożarowych oraz do
współpracy w ramach procedur zarządzania środowiskowego zgodnie z obowiązującymi w tym
zakresie standardami Zamawiającego.
§ 9
Odstąpienie od umowy
1. Strony zgodnie oświadczają, że poza innymi przypadkami przewidzianymi w ustawie Prawo
zamówień publicznych oraz w Kodeksie Cywilnym, Zamawiający ma prawo odstąpić od Umowy, bez
wyznaczania Wykonawcy dodatkowego terminu, między innymi w następujących przypadkach:
a) gdy Wykonawca opóźni się z wykonaniem przedmiotu Umowy o okres dłuższy niż 20  dni
w stosunku do terminu wykonania przedmiotu Umowy, wskazanego w § 2 Umowy,
b) gdy Wykonawca wykonywać będzie świadczenia objęte przedmiotem Umowy w sposób
wadliwy lub sprzeczny z postanowieniami Umowy, wówczas Zamawiający ma prawo wezwać go
do zmiany sposobu wykonania przedmiotu Umowy wyznaczając mu odpowiedni termin, nie
dłuższy niż 7 dni. Po bezskutecznym upływie tego terminu, Zamawiający może odstąpić od
Umowy.
2.  Zamawiający może wykonać prawo odstąpienia określone w niniejszym paragrafie, a także w innych
postanowieniach Umowy do czasu jej wykonania. W każdym takim przypadku Zamawiający będzie miał
prawo żądania od Wykonawcy zapłaty kary umownej, o której mowa w § 4 ust. 3 lit. a) Umowy.
3. Oświadczenie o odstąpieniu lub rozwiązaniu umowy wymaga formy pisemnej z podaniem
uzasadnienia.
§ 10
Postanowienia końcowe
1. Do realizacji umowy oraz bieżących kontaktów ze strony Zamawiającego upoważniony/a będzie
Pan/Pani ....................................., a ze strony Wykonawcy
2. Zmiana osób, których mowa w ust. 1, nie wymaga zmiany umowy i dokonywana jest
w drodze powiadomienia przesłanego mailowo  lub pisemnie.
3. Wykonawca nie może dokonać przeniesienia wierzytelności pieniężnych związanych z realizacją
niniejszej umowy na rzecz osób trzecich, bez wyrażonej w formie pisemnej pod rygorem
nieważności zgody Zamawiającego, oraz nie dokona żadnych innych czynności w wyniku, których
doszłoby do zmiany Stron umowy. Czynność prawna mająca na celu zmianę wierzyciela
z naruszeniem w/w zasad jest nieważna.
4. Wykonawca zobowiązany jest do niezwłocznego, pisemnego powiadomienia Zamawiającego
o zmianie danych adresowych, dokonanych w trakcie realizacji umowy. Zmiana adresu
Wykonawcy nie wymaga aneksu do umowy.
5. Strony zgodnie ustalają, że w przypadku ewentualnych sporów powstałych w związku z realizacją
umowy, sądem właściwym będzie sąd właściwy ze względu na siedzibę Zamawiającego.
6. W sprawach nieuregulowanych niniejszą umową mają zastosowanie przepisy ustawy z dnia 11
września 2019 r. Prawo zamówień publicznych oraz ustawy z dnia 23 kwietnia
z 1964 r. Kodeks cywilny.
7. Umowę sporządzono w czterech jednobrzmiących egzemplarzach, trzy dla Zamawiającego i jeden
dla Wykonawcy/umowę podpisano elektronicznie*.
8. Zmiany umowy wymagają zachowania formy pisemnej pod rygorem nieważności, lub formy
z podpisem elektronicznym pod rygorem nieważności.
9. W przypadku umów zawieranych drogą korespondencyjną lub podpisywanych elektronicznie,
za datę zawarcia umowy uznaje się datę wskazaną na wstępie, niezależnie od daty złożenia
podpisu przez Wykonawcę.
* niepotrzebne skreślić
ZAMAWIAJĄCY:         WYKONAWCA: